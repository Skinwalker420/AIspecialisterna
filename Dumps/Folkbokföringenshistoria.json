[
    "Folkbokf\u00f6ringen \u00e4r den grundl\u00e4ggande registreringen av befolkningen i Sverige.",
    "Den svenska folkbokf\u00f6ringen har gamla anor.",
    "Under l\u00e5ng tid var det kyrkan som sk\u00f6tte folkbokf\u00f6ringen.",
    "D\u00e5 fanns registren i kyrkob\u00f6cker.",
    "Fr\u00e5n och med den 1 juli 1991 ansvarar Skatteverket f\u00f6r folkbokf\u00f6ringen.",
    "Skatteverket registrerar folkbokf\u00f6ringsuppgifterna i folkbokf\u00f6ringsdatabasen.",
    "Det huvudsakliga syftet med folkbokf\u00f6ringen \u00e4r att tillgodose samh\u00e4llets behov av basuppgifter om befolkningen.",
    "I folkbokf\u00f6ringen registreras l\u00f6pande olika h\u00e4ndelser i en persons liv, exempelvis f\u00f6delse, d\u00f6dsfall, v\u00e5rdnad, \u00e4ktenskap och namn.",
    "I folkbokf\u00f6ringen registreras \u00e4ven vilka som bor i landet och var de bor efter en flyttning.",
    "Till en persons folkbokf\u00f6ring har knutits m\u00e5nga r\u00e4ttigheter och skyldigheter, t.ex.",
    "r\u00e4tten till sociala f\u00f6rm\u00e5ner och bidrag eller var man ska betala skatt eller r\u00f6sta.",
    "M\u00e5let f\u00f6r folkbokf\u00f6ringen brukar uttryckas med att uppgifterna i folkbokf\u00f6ringen ska spegla befolkningens verkliga bos\u00e4ttning, identitet och familjer\u00e4ttsliga f\u00f6rh\u00e5llanden s\u00e5 att olika samh\u00e4llsfunktioner f\u00e5r ett korrekt underlag f\u00f6r beslut och \u00e5tg\u00e4rder.",
    "En l\u00f6pande och samordnad registrering av befolkningens bos\u00e4ttnings- och familjer\u00e4ttsliga f\u00f6rh\u00e5llanden som en sj\u00e4lvst\u00e4ndig verksamhet \u00e4r ovanlig i ett internationellt perspektiv.",
    "Med f\u00e5 undantag finns den endast i de nordiska l\u00e4nderna.",
    "D\u00e4remot har n\u00e4stan alla l\u00e4nder, utanf\u00f6r Norden, n\u00e5gon form av civilregistrering.",
    "D\u00e5 \u00e4r registreringen i allm\u00e4nhet h\u00e4ndelsebaserad p\u00e5 s\u00e5 s\u00e4tt att en registreringsmyndighet f\u00f6r ett eller flera register \u00f6ver f\u00f6dslar, d\u00f6dsfall och vigslar som sker inom myndighetens geografiska omr\u00e5de.",
    "En utf\u00f6rlig beskrivning av den svenska folkbokf\u00f6ringens historia under tre sekler finns p\u00e5 sidan Den f\u00f6rsta riksomfattande best\u00e4mmelsen om kyrkobokf\u00f6ring kom 1686.",
    "Pr\u00e4sterna fick d\u00e5 skyldighet att f\u00f6ra husf\u00f6rh\u00f6rsl\u00e4ngder \u00f6ver hela befolkningen.",
    "Genom 1946 \u00e5rs folkbokf\u00f6ringsreform klarlades att folkbokf\u00f6ringens huvudsakliga syfte var att f\u00f6r samh\u00e4llets behov h\u00e5lla register \u00f6ver medborgarna.",
    "Folkbokf\u00f6ringen blev d\u00e4rmed ett instrument f\u00f6r att effektivisera skatteindrivning, deklarationskontroll, f\u00f6ra socialstatistik och reglera arbetsmarknaden.",
    "F\u00f6re 1991 var folkbokf\u00f6ringen uppdelad i tre former: kyrkobokf\u00f6ring, mantalsskrivning och l\u00e4nsregistrering.",
    "Mantalsskrivningen skedde f\u00f6rr genom att en \u00e5rlig f\u00f6rteckning uppr\u00e4ttades \u00f6ver de personer som vid en viss tidpunkt \u2013 den 1 november \u00e5ret f\u00f6re det \u00e5r som mantalsskrivningen avs\u00e5g (mantalsdagen) \u2013 var kyrkobokf\u00f6rda i n\u00e5gon f\u00f6rsamling inom en kommuns gr\u00e4nser.",
    "Mantalsskrivningsorten skulle vara d\u00e4r personen var bosatt eller vistades st\u00f6rre delen av \u00e5ret.",
    "Kyrkobokf\u00f6ringen l\u00e5g till grund f\u00f6r mantalsskrivningen men det kunde vara avvikelser.",
    "Den sista mantalsskrivningen avs\u00e5g mantals\u00e5ret 1991.",
    "Kyrkobokf\u00f6ringen skedde tidigare fortl\u00f6pande i f\u00f6ljande kyrkob\u00f6cker och andra register f\u00f6r varje f\u00f6rsamling: F\u00f6delse- och dopbok, konfirmationsbok, \u00e4ktenskapsbok samt d\u00f6d- och begravningsbok kallas med ett gemensamt namn \u201dministerialb\u00f6cker\u201d.",
    "Tillsammans med inflyttningsbok och utflyttningsbok var dessa kyrkob\u00f6cker de kronologiska registren i f\u00f6rsamlingen.",
    "I f\u00f6delse- och dopboken antecknades alla inkomna f\u00f6delseanm\u00e4lningar med uppgift om faderskap, adoption och namn f\u00f6r barnet samt uppgifter om f\u00f6r\u00e4ldrarna.",
    "I \u00e4ktenskapsboken antecknades uppgifter r\u00f6rande hinderspr\u00f6vning och vigsel.",
    "D\u00f6d- och begravningsboken redovisade d\u00f6dsfallsanm\u00e4lningar samt \u00e4ven uppgift om d\u00f6dsorsak f\u00f6r en avliden person.",
    "F\u00f6rsamlingsliggaren bestod av personakter i l\u00f6sbladsform f\u00f6r var och en som var kyrkobokf\u00f6rd i f\u00f6rsamlingen.",
    "Personakter f\u00f6r personer som avregistrerats fr\u00e5n kyrkobokf\u00f6ringen \u00f6verf\u00f6rdes till emigrantregistret, d\u00f6dregistret eller obefintligregistret.",
    "Personakter uppr\u00e4ttades ursprungligen \u00e5r 1947 f\u00f6r alla som d\u00e5 var kyrkobokf\u00f6rda.",
    "Samtidigt inf\u00f6rdes systemet med ett trest\u00e4lligt f\u00f6delsenummer f\u00f6r varje kyrkobokf\u00f6rd person.",
    "Personakter uppr\u00e4ttades d\u00e4refter f\u00f6r alla som f\u00f6ddes eller invandrade.",
    "P\u00e5 personakterna antecknades alla grundl\u00e4ggande folkbokf\u00f6ringsh\u00e4ndelser, s\u00e5som uppgifter om f\u00f6delse, faderskap, namn, \u00e4ktenskap, adoption, v\u00e5rdnad, bos\u00e4ttning, medborgarskap och d\u00f6dsfall.",
    "I l\u00f6pande text, det s.k.",
    "rum 20, antecknades vidare underlag f\u00f6r upplysningar som inte kunde placeras in p\u00e5 annat st\u00e4lle p\u00e5 personakten.",
    "Akten uppdaterades fortl\u00f6pande fr\u00e5n f\u00f6delsen och t.o.m.",
    "juni 1991 eller den tidigare tidpunkt d\u00e5 personen avled eller utvandrade.",
    "Personakten inneh\u00f6ll i princip alla folkbokf\u00f6ringsuppgifter om en person och utgjorde ett grunddokument inom kyrkobokf\u00f6ringen i och med att alla uppgifter som beh\u00f6vdes f\u00f6r handl\u00e4ggningen av folkbokf\u00f6rings\u00e4renden fanns samlade p\u00e5 ett dokument som l\u00f6pande uppdaterades.",
    "Vid flyttning till annan f\u00f6rsamling skickades personakten till den flyttandes nya f\u00f6rsamling.",
    "Inneh\u00e5llet i f\u00f6rsamlingsboken utgjordes av i stort sett samma uppgifter om en person som fanns p\u00e5 personakten med den skillnaden att uppgifterna endast avs\u00e5g den tid personen var kyrkobokf\u00f6rd i f\u00f6rsamlingen.",
    "I motsats till personakten var den station\u00e4r, dvs.",
    "uppgifterna i boken stannade kvar i f\u00f6rsamlingen \u00e4ven efter en persons utflyttning.",
    "Detta innebar i sin tur att de uppgifter som fanns i f\u00f6rsamlingsboken i den gamla f\u00f6rsamlingen med tiden blev inaktuella.",
    "Den l\u00f6pande registreringen skedde i st\u00e4llet i personakten.",
    "F\u00f6rsamlingsregistret var ett hj\u00e4lpregister, som inneh\u00f6ll f\u00f6rifyllda s.k.",
    "personavier (paviler) f\u00f6r alla i f\u00f6rsamlingen kyrkobokf\u00f6rda personer.",
    "Avierna utgjorde bl.a.",
    "underlag f\u00f6r den regionala l\u00e4nsregistreringen.",
    "Samtliga kyrkobokf\u00f6ringshandlingar som f\u00f6re 1991 fanns inom kyrkan har numera \u00f6verf\u00f6rts till regionala arkivmyndigheter, vanligen landsarkiv.",
    "Den regionala registreringen i l\u00e4net gjordes f\u00f6rr av den s.k.",
    "l\u00e4nsbyr\u00e5n f\u00f6r folkbokf\u00f6ring som var knuten till l\u00e4nsstyrelsen.",
    "Vid varje l\u00e4nsbyr\u00e5 f\u00f6r folkbokf\u00f6ringen fanns vid denna tidpunkt ett registret med adresspl\u00e5tar \u00f6ver befolkningen i Sverige.",
    "Personuppgifter i detta register uppdaterades veckovis med ledning av kyrkobokf\u00f6ringens s.k.",
    "paviler.",
    "I slutet av 1960-talet b\u00f6rjade datoriserade register med vissa grundl\u00e4ggande folkbokf\u00f6ringsuppgifter att inr\u00e4ttas vid l\u00e4nsstyrelsernas dataenheter.",
    "Vid samma tid (1967) tillf\u00f6rdes f\u00f6delsenumret ytterligare en siffra, den s.k.",
    "kontrollsiffran och beteckningen \u00e4ndrades till personnummer.",
    "Den datoriserade folkbokf\u00f6ringen (FBDATA) anv\u00e4ndes i stor omfattning f\u00f6r att tillgodose samh\u00e4llets behov av uppgifter om befolkningen.",
    "Uppgifter f\u00f6rdes \u00f6ver fr\u00e5n folkbokf\u00f6ringens l\u00e4nsvisa register \u00f6ver befolkningen (personbanden) och det s.k.",
    "riksaviseringsbandet som inneh\u00f6ll de uppgifter som \u00e4ndrats under den senaste veckan.",
    "Ut\u00f6ver den f\u00f6rfattningsreglerade aviseringen gjordes uppgiftsl\u00e4mnande ur riksaviseringsbandet med st\u00f6d av centrala \u00f6verenskommelser mellan Riksskatteverket och andra myndigheter.",
    "Aviseringen kunde vara l\u00f6pande eller avse uttag vid vissa tidpunkter.",
    "En av de stora mottagarna var, och \u00e4r fortfarande idag, det statliga personadressregistret (SPAR).",
    "Verksamheten med den l\u00e4nsvisa registreringen \u00f6vertogs \u00e5r 1987 av l\u00e4nsskattemyndigheterna.",
    "Personnummertilldelningen skedde l\u00e4nge helt manuellt med ledning av f\u00f6rteckningar p\u00e5 papper av lediga nummer.",
    "Varje l\u00e4nsskattemyndighet hade en egen l\u00e4nsserie f\u00f6r nummertilldelning f\u00f6r nyf\u00f6dda barn.",
    "Dessutom fanns en f\u00f6rteckning \u00f6ver lediga nummer som anv\u00e4ndes av Riksskatteverket f\u00f6r tilldelning av personnummer f\u00f6r invandrade personer och vid personnummer\u00e4ndring m.m.",
    "F\u00f6r att en person skulle kunna beh\u00e5lla sitt tidigare personnummer vid en invandring och f\u00f6r att identifiera utvandringsf\u00f6rsamlingen skapades redan \u00e5r 1947, samma \u00e5r som f\u00f6delsenumren inf\u00f6rdes, ett centralt kortregister hos d\u00e5varande Riksbyr\u00e5n, \u00f6ver bl.a.",
    "in- och utvandrade personer.",
    "Syftet med registret var att f\u00f6rhindra dubbelregistrering inom folkbokf\u00f6ring- och skattev\u00e4sendet.",
    "Under \u00e5r 1987 p\u00e5b\u00f6rjades en \u00f6verf\u00f6ring av Riksskatteverkets kortregister till ADB-media.",
    "Ett centralt personnummerregister (PNR-DATA) inr\u00e4ttades vid Riksskatteverket.",
    "Personnummertilldelningen gjordes vid denna tidpunkt fortfarande manuellt med ledning av de l\u00e4nsvisa personnummerf\u00f6rteckningarna fram till \u00e5r 1990 d\u00e5 ett helt maskinellt personnummertilldelningssystem togs i bruk.",
    "L\u00e4nsserierna togs bort och sedan dess slumpas ett f\u00f6delsenummer i personnumret fram ur en gemensam serie, 001-999.",
    "I oktober 1987 fattade riksdagen beslut om en ny organisation f\u00f6r folkbokf\u00f6ringen (prop.",
    "1986/87:158).",
    "Ansvaret f\u00f6r den l\u00f6pande folkbokf\u00f6ringen skulle f\u00f6ras \u00f6ver fr\u00e5n kyrkan till de lokala skattemyndigheterna.",
    "Den nya folkbokf\u00f6ringsorganisationen genomf\u00f6rdes den 1 juli 1991.",
    "Samtidigt avskaffades begreppet mantalsskrivning.",
    "Folkbokf\u00f6ringen blev det nya enhetliga begreppet f\u00f6r den nya samlade verksamheten som hanterades inom skattef\u00f6rvaltningen och senare, efter genomf\u00f6rande av enmyndighetsreformen \u00e5r 2004, inom Skatteverket.",
    "De lokala folkbokf\u00f6ringsregistren laddades med information fr\u00e5n olika h\u00e5ll.",
    "Fr\u00e5n de fr\u00e5n datoriserade l\u00e4nsregistren (FBDATA) h\u00e4mtades uppgift f\u00f6r samtliga folkbokf\u00f6rda personer om personnummer, medborgarskap, f\u00f6delsehemort och l\u00e4n, f\u00f6delseland, medlemskap i Svenska kyrkan och senaste bos\u00e4ttning.",
    "Fr\u00e5n kyrkans personakter h\u00e4mtades - f\u00f6r personer f\u00f6dda efter \u00e5r 1940 - samtliga uppgifter med undantag f\u00f6r de som h\u00e4mtades fr\u00e5n FBDATA samt gamla namn och gamla flyttningar.",
    "Efter den 1 juli 1991 registreras successivt resterande uppgifter f\u00f6r personer f\u00f6dda f\u00f6re \u00e5r 1940.",
    "Betr\u00e4ffande gamla flyttningar h\u00e4mtades endast den sista flyttningen till f\u00f6rsamlingen (och datum).",
    "Flyttningar d\u00e4refter inom f\u00f6rsamlingen eller indelnings\u00e4ndringar \u00f6verf\u00f6rdes inte.",
    "Inledningsvis fanns ett lokalt register f\u00f6r varje lokalt skattekontors verksamhetsomr\u00e5de och ett centralt referensregister f\u00f6r hela riket med uppgift om alla personer som tilldelats personnummer.",
    "Vidare fanns i det centrala referensregistret uppgift om fr\u00e5n vilket lokalt register uppgifterna h\u00e4mtats.",
    "De lokala registren inneh\u00f6ll de uppgifter om en persons bos\u00e4ttning, identitet och familjer\u00e4ttsliga f\u00f6rh\u00e5llanden m.m.",
    "som beh\u00f6vdes f\u00f6r folkbokf\u00f6ringsverksamheten.",
    "N\u00e4r en person flyttade fr\u00e5n ett lokalt skattekontors omr\u00e5de till ett annat \u00f6verf\u00f6rdes personuppgifterna (personposten) maskinellt till det andra lokala registret.",
    "De lokala registren anv\u00e4ndes i f\u00f6rsta hand f\u00f6r handl\u00e4ggning av folkbokf\u00f6rings\u00e4renden, kontroll, underr\u00e4ttelser och utl\u00e4mnande av personbevis och andra registerutdrag.",
    "Aviseringar till andra myndigheter gjordes genom FBDATA och det s\u00e5 kallade riksaviseringsbandet fram till \u00e5r 1997.",
    "Ett s\u00e4rskilt aviseringsregister inr\u00e4ttades d\u00e5 vid Skatteverket f\u00f6r verksamheten att tillhandah\u00e5lla folkbokf\u00f6ringsuppgifter (prop.",
    "1994/95:201).",
    "Aviseringsregistret ing\u00e5r i det som brukar kallas f\u00f6r Navet.",
    "Aviseringarna fr\u00e5n det nya aviseringssystemet Navet inleddes successivt med b\u00f6rjan under 1997.",
    "FBDATA avvecklades slutligen den 1 juli 1998.",
    "Inneh\u00e5llet i Navet var i princip en spegling av uppgifterna som finns i folkbokf\u00f6ringen i \u00f6vrigt.",
    "Utg\u00e5ngspunkten var att Navet skulle inneh\u00e5lla uppgifter f\u00f6r att behovet av allm\u00e4nt efterfr\u00e5gade folkbokf\u00f6ringsuppgifter skulle tillgodoses (prop.",
    "1994/95:201, sid.",
    "27).",
    "Gallringsreglerna innebar att registret i huvudsak enbart inneh\u00f6ll de senast registrerade uppgifterna om en person.",
    "Navet skulle till skillnad fr\u00e5n de lokala registren ursprungligen inte inneh\u00e5lla s\u00e5 kallade historiska uppgifter.",
    "Efter en oml\u00e4ggning i november 2005 gallras inga uppgifter l\u00e4ngre i Navet.",
    "Efter bildandet av Skatteverket den 1 januari 2004, d\u00e5 Riksskatteverket och de tio regionala skattemyndigheterna sammanf\u00f6rdes till en gemensam myndighet, har 115 olika lokala register inklusive diarier, lagts samman i Riksfolkbokf\u00f6ringen.",
    "En annan genomgripande f\u00f6r\u00e4ndring intr\u00e4ffade i januari 2016 genom att folkbokf\u00f6ring inte l\u00e4ngre sker i en f\u00f6rsamling inom Svenska kyrkan utan i en kommun.",
    "Redan tidigare, efter att Lantm\u00e4teriet \u00e5r 2006 inr\u00e4ttat ett register \u00f6ver bostadsl\u00e4genheter (l\u00e4genhetsregistret) med uppgifter om bland annat l\u00e4genhetsnummer, blev den folkbokf\u00f6rda befolkningen fr\u00e5n och med 2010/2011 folkbokf\u00f6rd ocks\u00e5 p\u00e5 l\u00e4genhet.",
    "Det inneb\u00e4r att folkbokf\u00f6ring efter den 1 januari 2016 sker p\u00e5 kommun, fastighet och, i vissa fall, \u00e4ven p\u00e5 l\u00e4genhet.",
    "Historiska registeruppgifter fr\u00e5n Svenska kyrkans finns hos arkivmyndigheterna, som regel landsarkiv och - i Stockholm \u2013 stadsarkivet, dit de gamla kyrkobokf\u00f6ringshandlingarna har \u00f6verf\u00f6rts.",
    "Kontaktuppgifter f\u00f6r landsarkiv/stadsarkiv och Riksarkivet finns p\u00e5 Riksarkivets webbsida.",
    "Det finns best\u00e4llningsformul\u00e4r p\u00e5 webbsidan d\u00e4r man kan l\u00e4gga sin best\u00e4llning."
]