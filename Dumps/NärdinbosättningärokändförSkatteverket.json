[
    "Om Skatteverket utreder din folkbokf\u00f6ring men kommer fram till att din bos\u00e4ttningssituation \u00e4r oklar, kan vi avregistrera dig fr\u00e5n folkbokf\u00f6ringen som f\u00f6rsvunnen.",
    "Den som \u00e4r avregistrerad som f\u00f6rsvunnen f\u00e5r inte del av de f\u00f6rm\u00e5ner som folkbokf\u00f6ring ger r\u00e4tt till.",
    "Du kan bli avregistrerad som f\u00f6rsvunnen fr\u00e5n folkbokf\u00f6ringen om Skatteverket i en utredning om din bos\u00e4ttning inte kommer fram till var du \u00e4r bosatt.",
    "Det kan bero p\u00e5 att Begreppet \"f\u00f6rsvunnen\" som anv\u00e4nds inom folkbokf\u00f6ringen ska inte f\u00f6rv\u00e4xlas med att vara f\u00f6rsvunnen i polisi\u00e4ra sammanhang.",
    "Inom folkbokf\u00f6ringen inneb\u00e4r f\u00f6rsvunnen att en persons bos\u00e4ttning \u00e4r ok\u00e4nd.",
    "Vi informerar dig innan du blir avregistrerad, men det finns risk att du inte n\u00e5s av informationen om vi inte har kontaktuppgifter till dig.",
    "D\u00e4rf\u00f6r \u00e4r det viktigt att du meddelar oss hur din boendesituation ser ut.",
    "Om du blir avregistrerad fr\u00e5n folkbokf\u00f6ringen som f\u00f6rsvunnen leder det till konsekvenser f\u00f6r dig: Om du har blivit avregistrerad fr\u00e5n folkbokf\u00f6ringen som f\u00f6rsvunnen beh\u00f6ver du g\u00f6ra en anm\u00e4lan till Skatteverket f\u00f6r att \u00e5ter kunna bli folkbokf\u00f6rd.",
    "Du beh\u00f6ver ocks\u00e5 personligen bes\u00f6ka ett servicekontor och identifiera dig.",
    "Det ska du g\u00f6ra \u00e4ven om du hela tiden har befunnit dig i Sverige.",
    "Du beh\u00f6ver ocks\u00e5 l\u00e4mna uppgifter som visar att du bor i Sverige och var du bor, s\u00e5 att Skatteverket kan g\u00f6ra en ny pr\u00f6vning av din bos\u00e4ttning.",
    "Den som medvetet l\u00e5ter bli att g\u00f6ra en anm\u00e4lan eller anm\u00e4ler felaktiga eller ofullst\u00e4ndiga uppgifter till Skatteverket kan g\u00f6ra sig skyldig till brott.",
    "Skatteverket \u00e4r skyldigt att anm\u00e4la ett misst\u00e4nkt folkbokf\u00f6ringsbrott.",
    "Andra myndigheter och privatpersoner kan ocks\u00e5 g\u00f6ra en brottsanm\u00e4lan till polis.",
    "Den som blir d\u00f6md f\u00f6r folkbokf\u00f6ringsbrott kan f\u00e5 b\u00f6ter eller f\u00e4ngelse i upp till tv\u00e5 \u00e5r."
]