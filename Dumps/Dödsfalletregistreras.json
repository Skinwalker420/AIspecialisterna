[
    "N\u00e4r en person avlider ska en l\u00e4kare l\u00e4mna ett d\u00f6dsbevis till Skatteverket.",
    "Skatteverket registrerar d\u00f6dsfallet s\u00e5 snart ett d\u00f6dsbevis har kommit in fr\u00e5n l\u00e4kare eller sjukhus, eller n\u00e4r Skatteverket har beslutat om d\u00f6df\u00f6rklaring Det tar normalt n\u00e5gon dag f\u00f6r uppgiften att registreras hos Skatteverket.",
    "D\u00e4refter meddelar Skatteverket att en person avlidit via ett speciellt informationssystem som andra myndigheter och m\u00e5nga privata f\u00f6retag, banker och f\u00f6rs\u00e4kringsbolag \u00e4r kopplade till.",
    "Ofta sker detta automatiskt.",
    "Kontakta l\u00e4kare eller v\u00e5rdcentral om d\u00f6dsfallet sker i Sverige.",
    "Kontakta n\u00e4rmaste ambassad eller konsulat om en anh\u00f6rig till dig avlider i utlandet.",
    "P\u00e5 ambassaden eller konsulatet f\u00e5r du bland annat hj\u00e4lp med handlingar som beh\u00f6vs f\u00f6r att f\u00e5 d\u00f6dsfallet registrerat i Sverige.",
    "Du kan ocks\u00e5 sj\u00e4lv skicka in d\u00f6dsbevis tillsammans med uppgifter om vem det g\u00e4ller (ange personnummer eller samordningsnummer om det finns) till SkatteverketFolkbokf\u00f6ringen205 30 Malm\u00f6 Om personen ska begravas i Sverige \u00e4r det Skatteverket som utf\u00e4rdar intyg f\u00f6r gravs\u00e4ttning.",
    "Om en\u00a0anh\u00f6rig har f\u00f6rsvunnit kan du ans\u00f6ka om att f\u00e5 personen d\u00f6df\u00f6rklarad."
]