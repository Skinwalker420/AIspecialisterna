[
    "Du kan bekr\u00e4fta att du har blivit f\u00f6r\u00e4lder i e-tj\u00e4nsten Digital f\u00f6r\u00e4ldraskapsbekr\u00e4ftelse.",
    "Om du \u00e4r gift med n\u00e5gon som har f\u00f6tt barn fastst\u00e4lls du automatiskt som f\u00f6r\u00e4lder.",
    "Om ni som blivit f\u00f6r\u00e4ldrar inte \u00e4r gifta beh\u00f6ver ert f\u00f6r\u00e4ldraskap fastst\u00e4llas.",
    "F\u00f6r\u00e4ldraskap kan fastst\u00e4llas genom bekr\u00e4ftelse eller genom domslut.",
    "En f\u00f6r\u00e4ldraskapsbekr\u00e4ftelse g\u00f6r du enklast i Skatteverkets e-tj\u00e4nst Digital f\u00f6r\u00e4ldraskapsbekr\u00e4ftelse.",
    "Tj\u00e4nsten kan anv\u00e4ndas f\u00f6r barn som f\u00f6ds fr\u00e5n 1 januari 2022 och du beh\u00f6ver bekr\u00e4fta ditt f\u00f6r\u00e4ldraskap inom 14 dagar fr\u00e5n barnets f\u00f6delse.",
    "F\u00f6r\u00e4ldern som har f\u00f6tt barnet beh\u00f6ver godk\u00e4nna f\u00f6r\u00e4ldraskapsbekr\u00e4ftelsen i tj\u00e4nsten.",
    "Om det har g\u00e5tt l\u00e4ngre tid \u00e4n 14 dagar fr\u00e5n barnets f\u00f6delse eller om ni inte anv\u00e4nder tj\u00e4nsten kan ni ist\u00e4llet g\u00f6ra en f\u00f6r\u00e4ldraskapsbekr\u00e4ftelse hos socialn\u00e4mnden.",
    "Ni kan d\u00e5 kontakta socialn\u00e4mnden i den kommun d\u00e4r barnet \u00e4r folkbokf\u00f6rt, om ni inte redan har blivit kontaktade av dem.",
    "F\u00f6r att ni ska kunna anv\u00e4nda tj\u00e4nsten kr\u00e4vs f\u00f6ljande: Om n\u00e5gon av er har skyddade personuppgifter kan ni inte anv\u00e4nda tj\u00e4nsten.",
    "Du kan l\u00e4sa mer om bekr\u00e4ftelse av f\u00f6r\u00e4ldraskap i Skatteverkets R\u00e4ttsliga v\u00e4gledning.",
    "S\u00e5 h\u00e4r anv\u00e4nder ni tj\u00e4nsten: Du som inte har f\u00f6tt barnet:1.",
    "Logga in i e-tj\u00e4nsten med ditt personnummer.2.",
    "Bekr\u00e4fta att du \u00e4r barnets f\u00f6r\u00e4lder.",
    "Du kan samtidigt ocks\u00e5 anm\u00e4la gemensam v\u00e5rdnad.3.",
    "Signera med e-legitimation.4.",
    "Meddela den f\u00f6r\u00e4lder som f\u00f6tt barnet att det finns en bekr\u00e4ftelse att godk\u00e4nna.",
    "Du som har f\u00f6tt barnet:1.",
    "V\u00e4nta tills den andra f\u00f6r\u00e4ldern har bekr\u00e4ftat sitt f\u00f6r\u00e4ldraskap i tj\u00e4nsten.2.",
    "Logga in i e-tj\u00e4nsten med ditt personnummer.3.",
    "Godk\u00e4nn den andra personens f\u00f6r\u00e4ldraskap.",
    "Du kan samtidigt ocks\u00e5 anm\u00e4la gemensam v\u00e5rdnad.4.",
    "Signera med e-legitimation.",
    "N\u00e4r den f\u00f6r\u00e4lder som ska bekr\u00e4fta sitt f\u00f6r\u00e4ldraskap har signerat bekr\u00e4ftelsen och den f\u00f6r\u00e4lder som har f\u00f6tt barnet har godk\u00e4nt bekr\u00e4ftelsen genom att ocks\u00e5 signera \u00e4r f\u00f6r\u00e4ldraskapet fastst\u00e4llt.",
    "Digital f\u00f6r\u00e4ldraskapsbekr\u00e4ftelse kan g\u00f6ras inom 14 dagar fr\u00e5n barnets f\u00f6delse.",
    "T\u00e4nk p\u00e5 att b\u00e5de bekr\u00e4ftelsen och godk\u00e4nnandet m\u00e5ste l\u00e4mnas i tid.",
    "I tj\u00e4nsten kan ni ans\u00f6ka om gemensam v\u00e5rdnad om barnet samtidigt som ni bekr\u00e4ftar f\u00f6r\u00e4ldraskapet.",
    "Skatteverket hanterar endast ans\u00f6kan om gemensam v\u00e5rdnad om ni \u00e4r \u00f6verens och g\u00f6r en gemensam ans\u00f6kan.",
    "Om ni inte l\u00e4mnat n\u00e5gon f\u00f6r\u00e4ldraskapsbekr\u00e4ftelse via tj\u00e4nsten inom 14 dagar fr\u00e5n barnets f\u00f6dsel meddelar Skatteverket socialn\u00e4mnden i kommunen d\u00e4r barnet \u00e4r folkbokf\u00f6rt att det finns ett nyf\u00f6tt barn d\u00e4r det saknas uppgift om barnets andre f\u00f6r\u00e4lder.",
    "Ni kan ocks\u00e5 sj\u00e4lva kontakta socialn\u00e4mnden i den kommun d\u00e4r ni \u00e4r bosatta f\u00f6r att g\u00f6ra en f\u00f6r\u00e4ldraskapsbekr\u00e4ftelse.",
    "Om du inte har n\u00e5gon f\u00f6r\u00e4ldraskapsbekr\u00e4ftelse att godk\u00e4nna kan det bero p\u00e5 n\u00e5gon av f\u00f6ljande orsaker: Om du inte vill godk\u00e4nna f\u00f6r\u00e4ldraskapsbekr\u00e4ftelsen kan du bortse fr\u00e5n den.",
    "Om bekr\u00e4ftelsen inte \u00e4r godk\u00e4nd inom 14 dagar fr\u00e5n barnets f\u00f6delse g\u00e5r det inte att l\u00e4mna in n\u00e5gon ny bekr\u00e4ftelse i tj\u00e4nsten.",
    "D\u00e5 meddelar Skatteverket socialn\u00e4mnden i kommunen d\u00e4r barnet \u00e4r folkbokf\u00f6rt att det finns ett nyf\u00f6tt barn d\u00e4r det saknas uppgift om barnets andre f\u00f6r\u00e4lder."
]