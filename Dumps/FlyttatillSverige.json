[
    "Du som har flyttat till Sverige och planerar att bo h\u00e4r i minst ett \u00e5r ska i de flesta fall vara folkbokf\u00f6rd h\u00e4r.",
    "Du ska d\u00e4rf\u00f6r anm\u00e4la din flytt till Skatteverket och boka tid f\u00f6r identitetskontroll p\u00e5 ett servicekontor.",
    "I folkbokf\u00f6ringen registrerar vi uppgifter om dig som till exempel din adress, f\u00f6delsetid, namn och civilst\u00e5nd.",
    "N\u00e4r du blir folkbokf\u00f6rd f\u00f6rsta g\u00e5ngen s\u00e5 f\u00e5r du ett personnummer.",
    "Om du planerar att vistas i Sverige kortare tid \u00e4n ett \u00e5r ska du inte vara folkbokf\u00f6rd.",
    "Anv\u00e4nd tj\u00e4nsten Flytta till Sverige f\u00f6r att l\u00e4mna in din anm\u00e4lan.",
    "Tj\u00e4nsten finns p\u00e5 engelska, arabiska och svenska.",
    "Du kan ocks\u00e5 f\u00e5 hj\u00e4lp med att anv\u00e4nda tj\u00e4nsten p\u00e5 ett servicekontor.",
    "Du och dina familjemedlemmar som flyttar med dig m\u00e5ste personligen bes\u00f6ka ett servicekontor f\u00f6r identitetskontroll n\u00e4r ni har flyttat till Sverige.",
    "Du ska boka tid f\u00f6r identitetskontroll p\u00e5 utvalda servicekontor.",
    "D\u00e5 kan du ocks\u00e5 l\u00e4mna in din anm\u00e4lan om du inte redan har skickat in den digitalt.",
    "Som svensk medborgare som flyttar till Sverige ska din plan vara att bo h\u00e4r i minst ett \u00e5r.",
    "Du kan vara i Sverige f\u00f6r att arbeta, studera eller leva p\u00e5 egna tillg\u00e5ngar.",
    "Du ska ha ett giltigt uppeh\u00e5llstillst\u00e5ndskort.",
    "Som medborgare i Danmark, Norge, Finland eller Island ska din plan vara att bo i Sverige i minst ett \u00e5r.",
    "F\u00f6r att bli folkbokf\u00f6rd i Sverige beh\u00f6ver du anm\u00e4la din flytt till Sverige och personligen bes\u00f6ka ett servicekontor.",
    "F\u00f6r medborgare i Storbritannien som bodde i Sverige med uppeh\u00e5llsr\u00e4tt innan den 31 december 2020 g\u00e4ller s\u00e4rskilda regler.",
    "Du ska inte vara folkbokf\u00f6rd om du kommer till Sverige f\u00f6r att arbeta och planerar att vistas i h\u00e4r kortare tid \u00e4n ett \u00e5r.",
    "Om du planerar att vistas i Sverige kortare tid \u00e4n ett \u00e5r kan du ans\u00f6ka om samordningsnummer.",
    "Du beh\u00f6ver d\u00e5 visa att du har ett behov av ett samordningsnummer och att du har en anknytning till Sverige.",
    "N\u00e4r du flyttar till Sverige och blir folkbokf\u00f6rd kan du samtidigt bli skyldig att betala skatt i Sverige f\u00f6r dina inkomster fr\u00e5n ett annat land.",
    "Kontakta Skatteverket om du har s\u00e5dana inkomster.",
    "Det tar olika l\u00e5ng tid innan ditt \u00e4rende tilldelas en handl\u00e4ggare beroende p\u00e5 vilket folkbokf\u00f6rings\u00e4rende som du vill ha hj\u00e4lp med.",
    "Handl\u00e4ggningstiden \u00e4r olika beroende p\u00e5 om ytterligare utredning eller komplettering beh\u00f6vs f\u00f6r ditt \u00e4rende.",
    "Vi behandlar \u00e4renden i den ordning de kommer in till oss och ger ingen f\u00f6rtur.",
    "Om du anm\u00e4ler att du flyttar till Sverige tar det cirka fyra veckor innan ditt \u00e4rende f\u00e5r en handl\u00e4ggare."
]