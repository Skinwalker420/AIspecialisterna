[
    "Du m\u00e5ste ha minst ett f\u00f6rnamn.",
    "Du kan byta f\u00f6rnamn flera g\u00e5nger och du beh\u00f6ver inte beh\u00e5lla n\u00e5got ursprungligt f\u00f6rnamn.",
    "Du som \u00e4r \u00f6ver 18 \u00e5r ans\u00f6ker enklast\u00a0i tj\u00e4nsten.",
    "T\u00e4nk p\u00e5 att du beh\u00f6ver f\u00f6rnya dina id-handlingar som pass, legitimation och k\u00f6rkort n\u00e4r du har bytt namn.",
    "Om du har ett giltigt pass rekommenderar vi i s\u00e5 fall att du bokar resan i det namn som st\u00e5r i ditt pass och g\u00f6r ett nytt pass efter resan n\u00e4r namn\u00e4ndringen \u00e4r klar.",
    "Du kan ocks\u00e5 v\u00e4nta med att skicka in namnans\u00f6kan till efter resan.",
    "Om du inte har n\u00e5got giltigt pass eller om ditt pass snart g\u00e5r ut rekommenderar vi att du 1. skaffar ett nytt pass i ditt nuvarande namn2.",
    "bokar resan i ditt nuvarande namn3.",
    "skickar in ans\u00f6kan om namn\u00e4ndring efter att du f\u00e5tt ditt nya pass4.",
    "skaffar ett nytt pass med ditt nya namn n\u00e4r du kommit hem och namn\u00e4ndringen \u00e4r klar.",
    "I tj\u00e4nsten kan du som \u00e4r \u00f6ver 18 \u00e5r och har Swish ans\u00f6ka om f\u00f6ljande \u00e4ndringar: Det kostar 250 kronor att ans\u00f6ka om att \u00e4ndra ditt\u00a0f\u00f6rnamn.",
    "Vi handl\u00e4gger din ans\u00f6kan n\u00e4r vi har f\u00e5tt in betalningen.",
    "Betalningen \u00e4r d\u00e4remot inte en garanti f\u00f6r att du kommer att f\u00e5 namnet.",
    "Inbetald ans\u00f6kningsavgift \u00e5terbetalas inte.",
    "Skatteverket pr\u00f6var samtliga namn var f\u00f6r sig.",
    "Detta inneb\u00e4r att Skatteverket kan komma att godk\u00e4nna ett eller flera namn i en ans\u00f6kan och samtidigt avsl\u00e5 ett eller flera av de andra s\u00f6kta namnen.",
    "Detta f\u00f6rutsatt att du inte vill att ans\u00f6kan ska pr\u00f6vas i sin helhet.",
    "I tj\u00e4nsten ovan betalar du din ans\u00f6kan direkt via Swish.",
    "Du som inte har Swish kan inte anv\u00e4nda ovanst\u00e5ende tj\u00e4nst.",
    "Om du inte har m\u00f6jlighet att betala avgiften med bankgiro, eller i vissa fall med Swish, kan vi hj\u00e4lpa dig med betalningen i receptionen p\u00e5 Skatteverkets kontor i G\u00f6teborg, Malm\u00f6 och Sundbyberg.",
    "Tilltalsnamn \u00e4r det namn som du vill bli kallad f\u00f6r.",
    "Du kan \u00e4ndra vilket av dina befintliga\u00a0f\u00f6rnamn som du vill ha som tilltalsnamn.",
    "En s\u00e5dan ans\u00f6kan \u00e4r avgiftsfri.",
    "Du som inte har Swish kan anv\u00e4nda tj\u00e4nsten eftersom denna \u00e4ndring \u00e4r gratis.",
    "Du som betalar fr\u00e5n ett utl\u00e4ndskt bankkonto ska anv\u00e4nda nedanst\u00e5ende kontouppgifter.",
    "IBAN: SE6112000000012810121893BIC/Swift-kod: DABASESX Bank:Danske BankNorrmalmstorg 1SE-103 92 Stockholm Skriv personnumret p\u00e5 den som ans\u00f6kan avser s\u00e5 h\u00e4r: \u00c5\u00c5\u00c5\u00c5MMDDNNNN.",
    "Ett f\u00f6rnamn f\u00e5r inte kunna leda till obehag hos den som ska ha det eller v\u00e4cka anst\u00f6t hos n\u00e5gon annan.",
    "Namnet f\u00e5r inte uppfattas som ett efternamn.",
    "Det f\u00e5r inte heller vara ol\u00e4mpligt som f\u00f6rnamn av n\u00e5gon annan anledning, till exempel att namnet inte \u00e4r f\u00f6renligt med svenskt namnskick.",
    "B\u00e5de barn och vuxna kan f\u00f6rv\u00e4rva s\u00e5 kallade k\u00f6nskontr\u00e4ra f\u00f6rnamn, det vill s\u00e4ga namn som av tradition f\u00f6rknippas med det motsatta k\u00f6net.",
    "Ett g\u00e5rdsnamn \u00e4r ett namn som enligt gammal sedv\u00e4nja anv\u00e4nds eller har anv\u00e4nts som tillnamn f\u00f6r en person som har anknytning till g\u00e5rdsnamnet.",
    "Anknytningen kan vara\u00a0genom sl\u00e4ktskap eller \u00e4ktenskap.",
    "Ett g\u00e5rdsnamn b\u00e4rs n\u00e4rmast f\u00f6re eller efter f\u00f6rnamnen.",
    "Du kan ans\u00f6ka om att b\u00e4ra ett g\u00e5rdsnamn om du kan visa att du har anknytning till namnet.",
    "Du kan ocks\u00e5 ta bort ditt g\u00e5rdsnamn om du har ett s\u00e5dant.",
    "Reglerna om g\u00e5rdsnamn g\u00e4ller endast svenska g\u00e5rdsnamn.",
    "Ans\u00f6kan g\u00f6r du\u00a0p\u00e5 samma blankett som f\u00f6r andra \u00e4ndringar av f\u00f6rnamn, men ans\u00f6kan \u00e4r avgiftsfri.",
    "Skriv p\u00e5 ans\u00f6kan att det handlar om ett g\u00e5rdsnamn.",
    "Det finns en lista med de specialtecken som Skatteverket har m\u00f6jlighet att registrera i ett namn.",
    "Vi g\u00f6r en bed\u00f6mning i varje enskilt fall om den \u00f6nskade stavningen kan godtas utifr\u00e5n reglerna om f\u00f6rnamn.",
    "\u00c0, \u00e0\u00c1, \u00e1\u00c2, \u00e2\u00c3, \u00e3\u00c6, \u00e6 \u00c7, \u00e7 \u00cc, \u00ec\u00cd, \u00ed\u00ce, \u00ee\u00cf,\u00ef \u00d2, \u00f2\u00d3, \u00f3\u00d4, \u00f4\u00d5, \u00f5\u00d8, \u00f8 \u00d9, \u00f9\u00da, \u00fa\u00db, \u00fb\u00dc, \u00fc\u00dd, \u00fd\u00de, \u00de\u00ff  Det g\u00e5r bara att ans\u00f6ka p\u00e5 blankett f\u00f6r\u00a0personer som \u00e4r under 18 \u00e5r.",
    "Personer under 18 \u00e5r m\u00e5ste ha alla v\u00e5rdnadshavares godk\u00e4nnande f\u00f6r att f\u00e5 byta namn: Du kan anv\u00e4nda v\u00e5r s\u00f6kfunktion f\u00f6r att f\u00e5 reda p\u00e5 hur m\u00e5nga som har ett visst f\u00f6rnamn.",
    "Du som \u00e4r \u00f6ver 18 \u00e5r ans\u00f6ker enklast i tj\u00e4nsten.",
    "Du m\u00e5ste ha Swish f\u00f6r att kunna anv\u00e4nda tj\u00e4nsten.",
    "Du som inte har Swish anv\u00e4nder blanketten f\u00f6r att byta f\u00f6rnamn och betalar via bankgiro.",
    "I tj\u00e4nsten kan du som \u00e4r \u00f6ver 18 \u00e5r och har Swish ans\u00f6ka om f\u00f6ljande \u00e4ndringar: Du kan ocks\u00e5 ladda ner blanketten f\u00f6r att ans\u00f6ka om att \u00e4ndra ditt f\u00f6rnamn eller ett barns f\u00f6rnamn.",
    "Det \u00e4r samma blankett f\u00f6r alla typer av f\u00f6rnamnsbyte.",
    "Det tar olika l\u00e5ng tid innan ditt \u00e4rende tilldelas en handl\u00e4ggare beroende p\u00e5 vilket folkbokf\u00f6rings\u00e4rende som du vill ha hj\u00e4lp med.",
    "Handl\u00e4ggningstiden \u00e4r olika beroende p\u00e5 om ytterligare utredning eller komplettering beh\u00f6vs f\u00f6r ditt \u00e4rende.",
    "Vi behandlar \u00e4renden i den ordning de kommer in till oss och ger ingen f\u00f6rtur.",
    "Om du vill byta ditt f\u00f6rnamn tar det cirka sju veckor innan ditt \u00e4rende f\u00e5r en handl\u00e4ggare.",
    "Du m\u00e5ste ha betalt ans\u00f6kningsavgiften f\u00f6r att Skatteverket ska handl\u00e4gga ditt \u00e4rende."
]