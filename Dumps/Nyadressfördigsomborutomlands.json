[
    "Du som bor utomlands och byter adress kan anm\u00e4la det till Skatteverket.",
    "Din anm\u00e4lan p\u00e5verkar r\u00f6stl\u00e4ngden, det vill s\u00e4ga din r\u00f6str\u00e4tt i Sverige.",
    "N\u00e4r du flyttat utomlands st\u00e5r du automatiskt kvar i r\u00f6stl\u00e4ngden i tio \u00e5r.",
    "Det g\u00e4ller dig som \u00e4r svensk medborgare.",
    "N\u00e4r du anm\u00e4ler till Skatteverket att du har en ny adress utomlands st\u00e5r du kvar i r\u00f6stl\u00e4ngden ytterligare tio \u00e5r fr\u00e5n och med den dag Skatteverket registrerar den nya adressen.",
    "Din nya adress kan ocks\u00e5 g\u00e4lla en adress i Sverige,\u00a0till exempel\u00a0till dina f\u00f6r\u00e4ldrar om du vill att de ska ta hand om din post.",
    "Om du \u00e4r bosatt utomlands och vill anm\u00e4la ny adress ska du fylla i blankett Ny adress/r\u00f6stl\u00e4ngd f\u00f6r utvandrad, Anm\u00e4lan (SKV 7842) och skicka den till adressen som st\u00e5r p\u00e5 blanketten.",
    "Observera att du sj\u00e4lv kan beh\u00f6va meddela din nya adress till de myndigheter, kommuner och f\u00f6retag som ber\u00f6rs av din adress\u00e4ndring.",
    "Du har ett samordningsnummer och beh\u00f6ver anm\u00e4la en aktuell adress: Du har ett s\u00e4rskilt registreringsnummer (GD-nummer) och beh\u00f6ver anm\u00e4la en aktuell adress:"
]