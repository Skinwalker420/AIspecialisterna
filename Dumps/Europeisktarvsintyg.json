[
    "Ett\u00a0arvsintyg\u00a0kan du anv\u00e4nda\u00a0i ett annat EU-land om du beh\u00f6ver visa att du till exempel \u00e4r r\u00e4tt person att f\u00f6retr\u00e4da ett d\u00f6dsbo eller att du \u00e4r arvinge.",
    "Vi har en f\u00f6rv\u00e4ntad k\u00f6tid p\u00e5 cirka 12 veckor innan vi kan p\u00e5b\u00f6rja handl\u00e4ggningen.",
    "Tiden f\u00f6r handl\u00e4ggning varierar sedan beroende p\u00e5 om det beh\u00f6vs ytterligare utredning eller komplettering i \u00e4rendet.",
    "Vi ger inga \u00e4renden f\u00f6rtur, vi handl\u00e4gger \u00e4renden i den ordning de kommer in till oss.",
    "Ans\u00f6kningsavgiften ska vara betald innan Skatteverket kan b\u00f6rja handl\u00e4gga din ans\u00f6kan.",
    "Inbetald ans\u00f6kningsavgift garanterar inte att Skatteverket kommer att kunna utf\u00e4rda ett arvsintyg.",
    "Skatteverket utf\u00e4rdar enbart arvsintyg p\u00e5 svenska.",
    "Skatteverket kan utf\u00e4rda ett arvsintyg f\u00f6r dig som i ett annat EU-land beh\u00f6ver visa till exempel att du \u00e4r r\u00e4tt person att f\u00f6retr\u00e4da ett d\u00f6dsbo eller att du \u00e4r arvinge till den avlidna.",
    "Observera att arvsintyget inte g\u00e4ller i Irland och Danmark.",
    "Skatteverket kan utf\u00e4rda ett europeiskt arvsintyg vid arv efter personer som avlidit den 17 augusti 2015 eller senare.",
    "Detta framg\u00e5r av EU:s arvsf\u00f6rordning och lagen om arv i internationella situationer.",
    "Huvudregeln i arvsf\u00f6rordningen \u00e4r att staten d\u00e4r den avlidna bodde vid sin d\u00f6d (hemviststaten) ska utf\u00e4rda arvsintyget.",
    "Syftet med arvsf\u00f6rordningen \u00e4r att g\u00f6ra det l\u00e4ttare f\u00f6r medborgare inom EU.",
    "Det \u00e4r inte obligatoriskt att anv\u00e4nda sig av ett arvsintyg.",
    "Arvsintyget ers\u00e4tter inte en bouppteckning i Sverige.",
    "Skatteverket utf\u00e4rdar enbart arvsintyg p\u00e5 svenska.",
    "Du kan ans\u00f6ka om ett arvsintyg om du \u00e4r en arvinge, en testamentstagare som har direkta r\u00e4ttigheter i arvet, en testamentsexekutor eller en boutredningsman.",
    "Ett arvsintyg kan du anv\u00e4nda om du till exempel beh\u00f6ver visa: Du som t\u00e4nker ans\u00f6ka om ett arvsintyg g\u00f6r det genom att fylla i ans\u00f6kan och betala ans\u00f6kningsavgiften.",
    "Ans\u00f6kningsavgiften f\u00f6r ett arvsintyg \u00e4r 1 660 kronor.",
    "Innan du l\u00e4mnar in din ans\u00f6kan om arvsintyg, kontrollera att alla obligatoriska uppgifter finns med i ans\u00f6kan.",
    "Du ska \u00e4ven skicka med handlingar som st\u00f6djer de omst\u00e4ndigheter som du vill f\u00e5 intygade i arvsintyget.",
    "Skicka din ans\u00f6kan i original till Skatteverket per post.",
    "Ans\u00f6kningsavgiften ska vara betald innan Skatteverket kan b\u00f6rja handl\u00e4gga din ans\u00f6kan.",
    "Inbetald ans\u00f6kningsavgift garanterar inte att Skatteverket kommer att kunna utf\u00e4rda ett arvsintyg.",
    "Om Skatteverket utf\u00e4rdar ett europeiskt arvsintyg s\u00e5 skickar Skatteverket en bestyrkt kopia av arvsintyget till s\u00f6kanden.",
    "Den bestyrkta kopian \u00e4r giltig i sex m\u00e5nader.",
    "Om du efter sex m\u00e5nader fortfarande beh\u00f6ver anv\u00e4nda arvsintyget kan du beg\u00e4ra en f\u00f6rl\u00e4ngning av giltighetstiden.",
    "Skatteverket f\u00f6rl\u00e4nger normalt giltighetstiden med sex m\u00e5nader.",
    "Det finns ingen s\u00e4rskild blankett f\u00f6r att beg\u00e4ra en f\u00f6rl\u00e4ngning av arvsintygets giltighet.",
    "Ist\u00e4llet skriver du din beg\u00e4ran i ett brev eller ett mejl och skickar det till Skatteverket.",
    "Du m\u00e5ste \u00e4ven betala in ans\u00f6kningsavgiften.",
    "Ans\u00f6kningsavgiften f\u00f6r att f\u00f6rl\u00e4nga giltighetstiden \u00e4r 320 kronor.",
    "Om du efter sex m\u00e5nader fortfarande beh\u00f6ver anv\u00e4nda arvsintyget kan du ans\u00f6ka om en ny bestyrkt kopia av det utf\u00e4rdade arvsintyget.",
    "Skatteverket utf\u00e4rdar en ny bestyrkt kopia som normalt \u00e4r giltig i sex m\u00e5nader.",
    "Det finns ingen s\u00e4rskild blankett f\u00f6r att beg\u00e4ra en ny bestyrkt kopia.",
    "I\u00a0st\u00e4llet skriver du din beg\u00e4ran i ett brev eller ett mejl och skickar det till Skatteverket.",
    "Du m\u00e5ste \u00e4ven betala in ans\u00f6kningsavgiften.",
    "Ans\u00f6kningsavgiften f\u00f6r en bestyrkt kopia \u00e4r 320 kronor.",
    "Du kan ans\u00f6ka om en bestyrkt kopia av ett arvsintyg som Skatteverket redan utf\u00e4rdat om du kan visa ett legitimt intresse.",
    "Om du \u00e4r en arvinge eller testamentstagare som har direkta r\u00e4ttigheter i arvet, en testamentsexekutor eller en boutredningsman har du normalt ett legitimt intresse.",
    "Det finns ingen s\u00e4rskild blankett f\u00f6r att beg\u00e4ra en bestyrkt kopia av ett redan utf\u00e4rdat arvsintyg.",
    "Ist\u00e4llet skriver du din beg\u00e4ran i ett brev eller ett mejl och skickar det till Skatteverket.",
    "Du m\u00e5ste \u00e4ven betala in ans\u00f6kningsavgiften.",
    "Ans\u00f6kningsavgiften f\u00f6r en bestyrkt kopia \u00e4r 320 kronor.",
    "Ans\u00f6kningsavgiften betalar du in p\u00e5 bankgiro 895-7417.",
    "Ans\u00f6kningsavgiften ska vara betald innan Skatteverket kan b\u00f6rja handl\u00e4gga din ans\u00f6kan.",
    "Inbetald ans\u00f6kningsavgift garanterar inte att Skatteverket kommer att kunna utf\u00e4rda ett arvsintyg.",
    "Som referens f\u00f6r betalningen anger du den avlidnas personnummer och namn, eller, om den avlidna saknar svenskt personnummer, f\u00f6delsetid och namn.",
    "Om du betalar fr\u00e5n ett utl\u00e4ndskt bankkonto ska du anv\u00e4nda nedanst\u00e5ende kontouppgifter.",
    "IBAN: SE7112000000012810121907BIC/Swift-kod: DABASESX\u200b\u200bBank:Danske BankNorrmalmstorg 1SE-103 92 StockholmBetalningsmottagare/Payee:SkatteverketSE-831 87 \u00d6stersund Om du inte har m\u00f6jlighet att betala avgiften med bankgiro, eller i vissa fall med Swish, kan vi hj\u00e4lpa dig med betalningen i receptionen p\u00e5 Skatteverkets kontor i G\u00f6teborg, Malm\u00f6 och Sundbyberg.",
    "Postadressen till Bouppteckningssektion H\u00e4rn\u00f6sand \u00e4r SkatteverketBouppteckningssektionen871 87 H\u00e4rn\u00f6sand Bouppteckningsenhetens sektioner svarar p\u00e5 fr\u00e5gor och handl\u00e4gger europeiska arvsintyg.",
    "Du kan ringa Skatteupplysningen f\u00f6r att st\u00e4lla fr\u00e5gor.",
    "D\u00e4r beskriver du ditt \u00e4rende, exempelvis \"st\u00e4lla en fr\u00e5ga om europeiskt arvsintyg\".",
    "Aktuella \u00f6ppettider ser du p\u00e5 sidan Kontakta oss.",
    "Det g\u00e5r ocks\u00e5 bra att mejla dina fr\u00e5gor till oss.",
    "Om du aldrig varit gift, registrerad partner eller sambo\u00a0med den avlidna s\u00e5 fyller du i ensamst\u00e5ende.",
    "Om du har varit sambo s\u00e5 kryssar du i annat civilst\u00e5nd och skriver in det p\u00e5 blanketten.",
    "En ISO kod \u00e4r en bokstavskod f\u00f6r l\u00e4nder.",
    "Tv\u00e5 bokst\u00e4ver f\u00f6r varje land."
]