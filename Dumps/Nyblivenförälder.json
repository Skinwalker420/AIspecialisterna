[
    "H\u00e4r finns information om s\u00e5dant som \u00e4r viktigt att veta n\u00e4r du har blivit f\u00f6r\u00e4lder, till exempel om barnets personnummer, namn, v\u00e5rdnad och medborgarskap.",
    "Kom ih\u00e5g att vi beh\u00f6ver\u00a0veta barnets f\u00f6rnamn och efternamn inom tre m\u00e5nader.",
    "N\u00e4r ett barn f\u00f6ds i Sverige ska f\u00f6delsen anm\u00e4las till Skatteverket.",
    "I de flesta fall anm\u00e4ls f\u00f6delsen av en barnmorska p\u00e5 det sjukhus d\u00e4r barnet \u00e4r f\u00f6tt.",
    "Om barnet f\u00f6ds hemma \u00e4r det barnmorskan som \u00e4r med vid f\u00f6rlossningen som ska anm\u00e4la f\u00f6delsen till Skatteverket.F\u00f6ds barnet hemma utan barnmorska \u00e4r det barnets v\u00e5rdnadshavare som ska anm\u00e4la f\u00f6delsen.",
    "Barn som f\u00f6ds i Sverige ska folkbokf\u00f6ras om mamman \u00e4r folkbokf\u00f6rd eller om den f\u00f6r\u00e4lder som inte har f\u00f6tt barnet \u00e4r v\u00e5rdnadshavare och folkbokf\u00f6rd.",
    "Om den som f\u00f6der barnet \u00e4r folkbokf\u00f6rd i Sverige f\u00e5r barnet sitt personnummer i samband med att Skatteverket registrerar f\u00f6delsen.",
    "Den som har f\u00f6tt barnet f\u00e5r sedan ett registerutdrag med posten och en blankett f\u00f6r att ans\u00f6ka om barnets f\u00f6rnamn och efternamn.",
    "Registerutdraget visar vad som finns registrerat om barnet hos Skatteverket.",
    "Om den som f\u00f6der barnet inte \u00e4r folkbokf\u00f6rd i Sverige och inte gift med en folkbokf\u00f6rd person, blir barnet inte folkbokf\u00f6rt och f\u00e5r d\u00e4rf\u00f6r inte n\u00e5got personnummer.",
    "Om barnet har f\u00f6tts hemma utan barnmorska ska barnets v\u00e5rdnadshavare sj\u00e4lva skriftligen anm\u00e4la f\u00f6delsen till Skatteverket inom en m\u00e5nad.",
    "Anm\u00e4lan ska inneh\u00e5lla mammans namn och personnummer, barnets f\u00f6delsedatum, barnets k\u00f6n och v\u00e5rdnadshavarnas underskrifter.",
    "Anm\u00e4lan ska l\u00e4mnas in vid ett personligt bes\u00f6k p\u00e5 ett servicekontor tillsammans med ett intyg som styrker f\u00f6delsen, exempelvis ett moderskapsintyg eller ett l\u00e4karintyg.",
    "Vid bes\u00f6ket p\u00e5 servicekontoret ska barnet vara med och v\u00e5rdnadshavarna beh\u00f6ver visa en giltig id-handling.",
    "Har du f\u00f6tt barn i Sverige fast du inte \u00e4r folkbokf\u00f6rd h\u00e4r?",
    "D\u00e5 beh\u00f6ver du fylla i blanketten Komplettering till f\u00f6delseanm\u00e4lan (SKV 7560) och skicka den till Skatteverket.",
    "Ditt barns f\u00f6delse blir d\u00e5 registrerad hos Skatteverket.",
    "Det \u00e4r v\u00e4ldigt viktigt f\u00f6r att du till exempel ska kunna Det \u00e4r s\u00e4rskilt viktigt att du fyller i p\u00e5 blanketten om den person du \u00e4r gift med \u00e4r folkbokf\u00f6rd i Sverige.",
    "Det \u00e4r normalt bara d\u00e5 som barnet kan bli folkbokf\u00f6rt fr\u00e5n f\u00f6delsen och f\u00e5 ett personnummer.",
    "Om du inte \u00e4r gift n\u00e4r barnet f\u00f6ds skickar Skatteverket en underr\u00e4ttelse till socialn\u00e4mnden i den kommun d\u00e4r barnet \u00e4r f\u00f6tt.",
    "Du kan kontakta socialn\u00e4mnden om du inte har blivit kontaktad av dem.",
    "Blanketten finns p\u00e5 f\u00f6rlossningsavdelningen p\u00e5 sjukhuset.",
    "Om du inte fyller i den d\u00e4r skickas den till din adress som du l\u00e4mnade p\u00e5 f\u00f6rlossningsavdelningen.",
    "Du kan ocks\u00e5 h\u00e4mta blanketten p\u00e5 ett servicekontor.",
    "Adresser till alla servicekontor finns under Kontakta oss h\u00e4r p\u00e5 webbplatsen, h\u00f6gst upp p\u00e5 sidan.",
    "Du beh\u00f6ver vara noga med att fylla i blanketten r\u00e4tt eftersom det \u00e4r mycket sv\u00e5rt att \u00e4ndra uppgifterna n\u00e4r de \u00e4r registrerade hos Skatteverket.",
    "Det \u00e4r bra om du skickar med en kopia av din id-handling.",
    "Om du har f\u00f6tt barn i ett annat land f\u00e5r Skatteverket normalt inte veta att barnet har f\u00f6tts.",
    "Om du som f\u00f6dde barnet \u00e4r folkbokf\u00f6rd i Sverige beh\u00f6ver du d\u00e4rf\u00f6r anm\u00e4la f\u00f6delsen till Skatteverket.",
    "Det kan du g\u00f6ra genom att skicka in ett brev eller bes\u00f6ka ett servicekontor.",
    "I brevet ska du skriva: Det \u00e4r ocks\u00e5 bra om du skickar med dokument som visar uppgifter kring f\u00f6delsen och barnet, till exempel Om det finns n\u00e5gon s\u00e4rskild anledning till att barnet f\u00f6ddes i ett annat land \u00e4r det viktigt att du ber\u00e4ttar det.",
    "Skriv ocks\u00e5 var du och barnet bor nu och var du tror att ni kommer bo det n\u00e4rmsta \u00e5ret.",
    "Om du och barnet inte bor, eller kommer att bo, p\u00e5 samma st\u00e4lle ska du skriva det.Skatteverket beh\u00f6ver de h\u00e4r uppgifterna f\u00f6r att kunna avg\u00f6ra om barnet ska vara folkbokf\u00f6rt i Sverige.",
    "Du skickar brev och dokument till:SkatteverketBox 298881 26 SOLLEFTE\u00c5N\u00e4r du har anm\u00e4lt f\u00f6delsen till Skatteverket kommer vi att pr\u00f6va om barnet ska folkbokf\u00f6ras.",
    "I vissa situationer kan Skatteverket kr\u00e4va att du och barnet ska bes\u00f6ka ett servicekontor.",
    "Du kommer i s\u00e5 fall f\u00e5 information om det.",
    "Adresser till Skatteverkets servicekontor finns p\u00e5 sidan Kontakta oss.",
    "Om du inte bor i Sverige och inte heller planerar att flytta hit inom den n\u00e4rmaste tiden beh\u00f6ver du inte anm\u00e4la barnets f\u00f6delse till Skatteverket.",
    "Uppgifter om ditt f\u00f6r\u00e4ldraskap och barnets uppgifter registreras normalt inte i folkbokf\u00f6ringen s\u00e5 l\u00e4nge ni \u00e4r bosatta i ett annat land.",
    "Om barnet f\u00e5r svenskt medborgarskap vid f\u00f6delsen ska du som \u00e4r barnets v\u00e5rdnadshavare ans\u00f6ka om namn f\u00f6r barnet: Om du bor i ett annat land och har f\u00e5tt barn d\u00e4r och ska flytta med barnet till Sverige, ska du anm\u00e4la flytt till Sverige f\u00f6r dig och barnet: Om barnet har blivit svensk medborgare kan du som \u00e4r barnets v\u00e5rdnadshavare ans\u00f6ka om ett svenskt pass \u00e5t barnet hos en svensk ambassad eller hos Polisen i Sverige.",
    "Om passmyndigheten bed\u00f6mer att barnet har r\u00e4tt till ett svenskt pass kommer de vid behov att beg\u00e4ra ett samordningsnummer f\u00f6r barnet hos Skatteverket.",
    "H\u00e4r kan du l\u00e4sa om hur f\u00f6r\u00e4ldrar registreras i folkbokf\u00f6ringen.",
    "F\u00f6r den som \u00e4r registrerad partner g\u00e4ller samma sak som f\u00f6r den som \u00e4r gift.",
    "En kvinna som f\u00f6der ett barn registreras som barnets mamma.",
    "Det kallas moderskapspresumtion (modern presumeras, det vill s\u00e4ga antas, vara f\u00f6r\u00e4lder).",
    "Om en kvinna f\u00f6der ett barn och \u00e4r gift med en man n\u00e4r barnet f\u00f6ds, registreras mannen som pappa till barnet.",
    "Det kallas faderskapspresumtion.",
    "Om kvinnan inte \u00e4r gift m\u00e5ste faderskapet fastst\u00e4llas genom bekr\u00e4ftelse eller genom en dom fr\u00e5n en domstolen.",
    "Om den som f\u00f6der barnet \u00e4r man registreras han som pappa till barnet.",
    "Om den som f\u00f6der barnet \u00e4r kvinna och \u00e4r gift med en kvinna registreras makan som barnets f\u00f6r\u00e4lder.",
    "Det kallas f\u00f6r\u00e4ldraskapspresumtion.",
    "Om kvinnan som f\u00f6der barnet inte \u00e4r gift m\u00e5ste den andra kvinnans f\u00f6r\u00e4ldraskap fastst\u00e4llas genom bekr\u00e4ftelse eller genom en dom fr\u00e5n en domstol.",
    "Om den som f\u00f6der barnet inte \u00e4r gift beh\u00f6ver partnern bekr\u00e4fta sitt f\u00f6r\u00e4ldraskap.",
    "Det kan hen g\u00f6ra p\u00e5 n\u00e5got av f\u00f6ljande s\u00e4tt: Om det finns olika uppfattningar om vem som \u00e4r f\u00f6r\u00e4lder till ett barn, kan en domstol avg\u00f6ra det.",
    "Det kan till exempel bli aktuellt vid assisterad befruktning i privat regi.",
    "Ett barn kan bli till genom assisterad befruktning, allts\u00e5 insemination eller befruktning utanf\u00f6r kroppen.",
    "F\u00f6r att f\u00f6r\u00e4ldraskapet ska bli fastst\u00e4llt f\u00f6r den som inte har f\u00f6tt barnet, kr\u00e4vs d\u00e5 att f\u00f6ljande f\u00f6ruts\u00e4ttningar \u00e4r uppfyllda: Den som inte har f\u00f6tt barnet kan bekr\u00e4fta sitt f\u00f6r\u00e4ldraskap En f\u00f6ruts\u00e4ttning \u00e4r att barnet har r\u00e4tt att ta del av uppgifter om spermiedonatorn.",
    "Annars kommer bara en f\u00f6r\u00e4lder att registreras i folkbokf\u00f6ringen.",
    "Den som har f\u00f6tt ett barn och \u00e4r folkbokf\u00f6rd i Sverige kan anm\u00e4la till Skatteverket att hen vill bli registrerad som f\u00f6r\u00e4lder i folkbokf\u00f6ringen.",
    "Det g\u00e4ller oavsett n\u00e4r och i vilket land barnet \u00e4r f\u00f6tt.",
    "Den som inte har f\u00f6tt barnet kan f\u00e5 sitt f\u00f6r\u00e4ldraskap fastst\u00e4llt genom presumtion, dom eller bekr\u00e4ftelse.",
    "Vilka regler som g\u00e4ller beror till exempel p\u00e5 om f\u00f6r\u00e4ldrarna \u00e4r eller har varit gifta eller sambo med varandra, i vilket land barnet har sin hemvist och vilket medborgarskap f\u00f6r\u00e4ldrarna och barnet har.",
    "V\u00e5rdnad \u00e4r ett r\u00e4ttsligt begrepp.",
    "Den som har v\u00e5rdnaden om ett barn best\u00e4mmer i fr\u00e5gor som r\u00f6r barnet.",
    "V\u00e5rdnad ska inte f\u00f6rv\u00e4xlas med daglig omv\u00e5rdnad.",
    "Ett barn st\u00e5r under n\u00e5gons v\u00e5rdnad tills det fyller 18 \u00e5r.",
    "Om ni \u00e4r tv\u00e5 f\u00f6r\u00e4ldrar som \u00e4r gifta med varandra n\u00e4r barnet f\u00f6ds f\u00e5r ni automatiskt gemensam v\u00e5rdnad om barnet.",
    "Om ni inte \u00e4r gifta f\u00e5r\u00a0den som har f\u00f6tt barnet\u00a0automatiskt ensam v\u00e5rdnad.",
    "Ni kan anm\u00e4la att ni vill ha gemensam v\u00e5rdnad i samband med att ni g\u00f6r en f\u00f6r\u00e4ldraskapsbekr\u00e4ftelse.",
    "Det kan ni g\u00f6ra i tj\u00e4nsten Digital f\u00f6r\u00e4ldraskapsbekr\u00e4ftelse eller n\u00e4r f\u00f6r\u00e4ldraskapet fastst\u00e4lls av socialn\u00e4mnden i er kommun.",
    "Ni som f\u00f6r\u00e4ldrar kan ocks\u00e5 anm\u00e4la gemensam v\u00e5rdnad senare, men d\u00e5 direkt till Skatteverket.",
    "F\u00f6r att det ska vara m\u00f6jligt f\u00e5r inget tidigare beslut ha fattats om v\u00e5rdnaden och barnet m\u00e5ste vara folkbokf\u00f6rt i Sverige.",
    "V\u00e5rdnad som ni anm\u00e4ler i samband med fastst\u00e4llande av f\u00f6r\u00e4ldraskapet eller direkt till Skatteverket g\u00e4ller fr\u00e5n den dag Skatteverket registrerar uppgiften.",
    "Om n\u00e5gon av er f\u00f6r\u00e4ldrar har ensam v\u00e5rdnad om barnet, kan ni skriva ett avtal om att ni i st\u00e4llet ska ha gemensam v\u00e5rdnad eller att den andra f\u00f6r\u00e4ldern ska ha v\u00e5rdnaden.",
    "F\u00f6r\u00e4ldrar som har gemensam v\u00e5rdnad om barnet kan avtala om att en av dem ska f\u00e5 ensam v\u00e5rdnad.",
    "Avtalet ska godk\u00e4nnas av socialn\u00e4mnden som sedan underr\u00e4ttar Skatteverket.",
    "V\u00e5rdnad genom avtal g\u00e4ller fr\u00e5n den dag d\u00e5 socialn\u00e4mnden har godk\u00e4nt avtalet.",
    "En av er f\u00f6r\u00e4ldrar, eller ni tillsammans, kan ans\u00f6ka till tingsr\u00e4tten om \u00e4ndring i v\u00e5rdnaden om ert barn.",
    "V\u00e5rdnaden g\u00e4ller d\u00e5 oftast fr\u00e5n den dag d\u00e5 tingsr\u00e4ttens beslut vunnit laga kraft.",
    "(b\u00f6rjat g\u00e4lla) Vissa beslut fr\u00e5n tingsr\u00e4tten kan dock g\u00e4lla fr\u00e5n och med beslutsdagen.",
    "Tingsr\u00e4tten meddelar alltid Skatteverket n\u00e4r den har fattat ett beslut om barns v\u00e5rdnad.",
    "Om ni som f\u00f6r\u00e4ldrar har ett utl\u00e4ndskt v\u00e5rdnadsbeslut kan ni visa upp detta f\u00f6r Skatteverket f\u00f6r att styrka v\u00e5rdnaden.",
    "Utl\u00e4ndska v\u00e5rdnadsbeslut g\u00e4ller under vissa f\u00f6ruts\u00e4ttningar \u00e4ven h\u00e4r i Sverige.",
    "Om ett utl\u00e4ndskt beslut inte \u00e4r giltigt i Sverige, det vill s\u00e4ga att det inte omfattas av det regelverk som g\u00e4ller h\u00e4r, kan ni ist\u00e4llet v\u00e4nda er till socialn\u00e4mnden i er kommun eller till tingsr\u00e4tten f\u00f6r att fastst\u00e4lla v\u00e5rdnaden.",
    "Du som \u00e4r barnets v\u00e5rdnadshavare ans\u00f6ker om f\u00f6rnamn och efternamn f\u00f6r ditt barn.",
    "Det ska du g\u00f6ra inom tre m\u00e5nader fr\u00e5n barnets f\u00f6delse.",
    "Barnet m\u00e5ste ha minst ett f\u00f6rnamn och ett efternamn.",
    "N\u00e4r ett barn registreras i folkbokf\u00f6ringen bed\u00f6mer Skatteverket vilket medborgarskap barnet har f\u00f6rv\u00e4rvat.",
    "Ett barn f\u00f6rv\u00e4rvar svenskt medborgarskap vid f\u00f6dseln om Nuvarande best\u00e4mmelser g\u00e4ller fr\u00e5n och med den 1 april 2015.",
    "Om barnet inte f\u00f6rv\u00e4rvar svenskt medborgarskap utreder Skatteverket om barnet ska registreras som utl\u00e4ndsk medborgare eller som statsl\u00f6s.",
    "I Sverige \u00e4r det tingsr\u00e4tten som beslutar om adoptioner.",
    "N\u00e4r tingsr\u00e4tten har beslutat om adoption och beslutet inte l\u00e4ngre g\u00e5r att \u00f6verklaga (har f\u00e5tt laga kraft) kommer tingsr\u00e4tten att informera Skatteverket om det.",
    "Du beh\u00f6ver allts\u00e5 inte kontakta Skatteverket f\u00f6r att informera om adoptionen.",
    "Skatteverket registrerar uppgifter om adoptionen f\u00f6r barnet och f\u00f6r\u00e4ldrarna.",
    "Ett beslut om adoption fr\u00e5n ett annat land \u00e4n Sverige kan under vissa f\u00f6ruts\u00e4ttningar erk\u00e4nnas h\u00e4r.",
    "Vilka f\u00f6ruts\u00e4ttningar som g\u00e4ller beror bland annat p\u00e5 i vilket land adoptionen har genomf\u00f6rts.",
    "Om du har adopterat ett barn i ett annat land f\u00e5r Skatteverket ingen underr\u00e4ttelse om adoptionen.",
    "Om barnet i samband med adoptionen ska flytta till Sverige, ska du anm\u00e4la att barnet flyttar hit.",
    "N\u00e4r du anm\u00e4ler flytt f\u00f6r barnet beh\u00f6ver du \u00e4ven visa upp dokument som visar uppgifter om adoptionen, till exempel beslutet om adoption.",
    "Ett barn som inte har fyllt tolv \u00e5r och som blir adopterat av en svensk medborgare blir i samband med adoptionen svensk medborgare.",
    "Du som \u00e4r barnets v\u00e5rdnadshavare kan d\u00e5 ans\u00f6ka om ett svenskt pass hos en svensk ambassad eller hos Polismyndigheten i Sverige.",
    "Om passmyndigheten bed\u00f6mer att barnet har r\u00e4tt till ett svenskt pass kommer den vid behov att beg\u00e4ra ett samordningsnummer f\u00f6r barnet hos Skatteverket.",
    "Du som ska bli f\u00f6r\u00e4lder genom en surrogat\u00f6verenskommelse kan f\u00e5 information om vilka myndigheter du kan beh\u00f6ver ta kontakt med i samband med att ni ska resa hem tillsammans med ert barn.",
    "Informationen \u00e4r framtagen av Myndigheten f\u00f6r Familjer\u00e4tt och f\u00f6r\u00e4ldraskapsst\u00f6d och riktar sig fr\u00e4mst till myndigheter och domstolar men ger en samlad bild \u00f6ver vilken myndighet som ansvarar f\u00f6r olika fr\u00e5gor i dessa fall."
]