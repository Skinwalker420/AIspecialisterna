[
    "Allegat:bilaga, t ex till kyrkobok.",
    "Annexf\u00f6rsamling:f\u00f6rsamling som ej \u00e4r moderf\u00f6rsamling (se detta ord) men i ekonomiskt h\u00e4nseende likst\u00e4lld med s\u00e5dan (till skillnad mot kapellf\u00f6rsamling).",
    "Begravningsbok:se D\u00f6dbok Bruksf\u00f6rsamling:f\u00f6rsamling som uppst\u00e5tt p\u00e5 bruksort, ofta genom ekonomiskt \u00e5tagande fr\u00e5n brukets sida.",
    "Kan j\u00e4mst\u00e4llas med kapellf\u00f6rsamling (se detta ord) och f\u00f6rekommer ej l\u00e4ngre.",
    "Dispensarkiv:kyrkoarkiv som ej levererat \u00e4ldre arkivalier till landsarkivet utan fortfarande med tillst\u00e5nd f\u00f6rvarar dessa.",
    "Finns framf\u00f6r allt i Dalarna.",
    "Domkapitel:se Stift.",
    "Dopbok:se F\u00f6delsebok.",
    "D\u00f6dbok (D\u00f6d- och begravningsbok, Begravningsbok):Kyrkobok f\u00f6r anteckning om avlidens namn, d\u00f6dsdatum, begravning m m. Den \u00e4ldsta bevarade begravningsboken \u00e4r fr\u00e5n Helga Trefaldighets f\u00f6rsamling i Uppsala och b\u00f6rjar \u00e5r 1608.",
    "Uppgifterna om d\u00f6d och begravning kompletteras senare ofta med uppgifter om den avlidnes \u00e5lder, levnadsomst\u00e4ndigheter och d\u00f6dsorsak.",
    "Ibland sv\u00e4ller dessa uppgifter ut till l\u00e4ngre levnadsbeskrivningar (personalier) som n\u00e5gon g\u00e5ng \u00e4ven f\u00f6rts i separata personalieb\u00f6cker.",
    "D\u00f6db\u00f6cker f\u00f6r \u00e4ldre tid \u00e4r ofta sammanbundna med de \u00f6vriga ministerialb\u00f6ckerna (f\u00f6delse- och dopbok samt lysnings- och vigselbok).",
    "Det f\u00f6rekommer ocks\u00e5 att uppgift om begravning kan \u00e5terfinnas i kyrkans r\u00e4kenskaper samt i de s k. d\u00f6dslistorna som skulle l\u00e4mnas in till h\u00e4rads- eller r\u00e5dhusr\u00e4tterna.",
    "I huvudf\u00f6rteckningen redovisas inte tid f\u00f6r f\u00f6randet av d\u00f6dbok.",
    "Folkbokf\u00f6ring:den allm\u00e4nna registreringen av rikets inv\u00e5nare.",
    "Sker dels genom kyrkobokf\u00f6ring dels genom mantalsskrivning (se dessa ord).",
    "F\u00f6rsamling:namn f\u00f6r dels gudstj\u00e4nstmenighet med fast organisation, dels dess geografiska omr\u00e5de.",
    "Ben\u00e4mningen synes ha uppkommit p\u00e5 1500-talet.",
    "F\u00f6rut anv\u00e4ndes ord som \"kyrka\" eller \"-socken\", liksom olika latinska beteckningar.",
    "F\u00f6rsamlingsbok:det sedan 1895 genomg\u00e5ende brukade namnet p\u00e5 vad som f\u00f6rr vanligen kallades husf\u00f6rh\u00f6rsl\u00e4ngd (se detta ord).",
    "Garnisonsf\u00f6rsamling: se Milit\u00e4rf\u00f6rsamling.",
    "Husf\u00f6rh\u00f6rsl\u00e4ngd:kyrkobok med personuppgifter om de till f\u00f6rsamlingen h\u00f6rande personerna.",
    "Boken har i regel f\u00f6rts fastighets- och familjevis.",
    "Ursprungligen inneh\u00f6ll den uppgifter om dem som deltog i husf\u00f6rh\u00f6ren betr\u00e4ffande kunskaper i den kristna l\u00e4ran samt noteringar om nattvardsg\u00e5ng.",
    "De \u00e4ldsta l\u00e4ngderna \u00e4r folkal\u00e4ngderna fr\u00e5n 1620-talet i V\u00e4ster\u00e5s stift.",
    "\u00c4ven andra ben\u00e4mningar p\u00e5 b\u00f6cker av motsvarande slag f\u00f6rekommer, t ex katekismil\u00e4ngd.",
    "Fr\u00e5n 1895 ben\u00e4mns boken f\u00f6rsamlingsbok.",
    "Mer allm\u00e4nt bevarade finns husf\u00f6rh\u00f6rsl\u00e4ngder efter p\u00e5budet om kyrkobokf\u00f6ring i 1686 \u00e5rs kyrkolag men f\u00f6r m\u00e5nga f\u00f6rsamlingar b\u00f6rjar serien bevarade l\u00e4ngder f\u00f6rst l\u00e5ngt in p\u00e5 1700-talet.",
    "Fr\u00e5n mitten av detta \u00e5rhundrade blir \u00e4ven uppgifter om f\u00f6rsamlingsbornas f\u00f6delsetid och ort, \u00e4ktenskap, flyttningar, d\u00f6dsfall etc mera allm\u00e4nt f\u00f6rekommande.",
    "F\u00f6r innerstadsf\u00f6rsamlingarna i Stockholm saknas dessa personuppgifter vanligen i husf\u00f6rh\u00f6rsl\u00e4ngderna.",
    "I den m\u00e5n husf\u00f6rh\u00f6rsl\u00e4ngder saknas eller inneh\u00e5ller ofullst\u00e4ndiga uppgifter kan kompletterande upplysningar bl a erh\u00e5llas ur mantalsl\u00e4ngder och mantalsuppgifter hos landsarkiven eller i kammararkivet p\u00e5 riksarkivet.",
    "I huvudf\u00f6rteckningen redovisas tid n\u00e4r respektive f\u00f6rsamling har f\u00f6rt husf\u00f6rh\u00f6rsl\u00e4ngd (f\u00f6rsamlingsbok) som finns bevarad.",
    "H\u00e4rad:i G\u00f6taland gammal geografisk indelning av omtvistat ursprung.",
    "I Svealand har beteckningen \u00f6verf\u00f6rts p\u00e5 vad som tidigare kallades hundare, likaledes av dunkelt upphov.",
    "H\u00e4radet har bl a haft betydelse f\u00f6r den judiciella indelningen (domstolsv\u00e4sendet).",
    "Jordebokssocken:sedan 1500-talet enhet f\u00f6r fastighetsredovisningen med n\u00e4ra anslutning till f\u00f6rsamlingsindelningen.",
    "Under 1900-talet \u00f6verg\u00e5tt till jordregistersocken, nu under avveckling.",
    "P\u00e5 nyare kartor redovisas den dock under beteckningen socken.",
    "Kammarkollegiet:central f\u00f6rvaltningsmyndighet f\u00f6r fr\u00e5gor bl a om rikets indelning.",
    "Kapellag:dels en menighet vars fr\u00e4msta uppgift \u00e4r att underh\u00e5lla kapellbyggnad men det oaktat har ekonomiska f\u00f6rpliktelser mot ursprungsf\u00f6rsamlingen, dels motsvarande geografiska omr\u00e5de.",
    "Ett kapellag kunde utg\u00f6ra s\u00e4rskild f\u00f6rsamling, kapellf\u00f6rsamling.",
    "Vilka kapellag som utgjorde f\u00f6rsamlingar var f\u00f6rr ofta obest\u00e4mt men genom f\u00f6rsamlingsstyrelseformernas utveckling tvingades fr\u00e5gan till avg\u00f6rande.",
    "F\u00f6r \u00e4ldre tider kan grovt s\u00e4gas, att ju bredare verksamhet som kn\u00f6ts till kapellet, desto troligare \u00e4r det att kapellaget betraktades som f\u00f6rsamling.",
    "Kapellf\u00f6rsamling:sedan 1930-talet existerar ingen kapellf\u00f6rsamling i egentlig mening.",
    "Med \"oegentlig kapellf\u00f6rsamling\" f\u00f6rst\u00e5s en f\u00f6rsamling med full ekonomisk gemenskap med ursprungsf\u00f6rsamlingen men med namn av kapellf\u00f6rsamling.",
    "Den \"\u00e4kta\" kapellf\u00f6rsamlingen skulle b\u00e4ra sina egna kostnader samtidigt som medlemmarna bidrog till den \u00e4ldre kyrkan.",
    "I undantagsfall f\u00f6rekommer ocks\u00e5 att f\u00f6rsamling med skild ekonomi kallats kapellf\u00f6rsamling.",
    "Se vidare Kapellag.",
    "Katekismil\u00e4ngd:se Husf\u00f6rh\u00f6rsl\u00e4ngd Kontrakt:se Stift Kyrkobokf\u00f6ring:den del av folkbokf\u00f6ringen, som sker fortl\u00f6pande hos pastors\u00e4mbetena (den folkbokf\u00f6ring, som handhas av den lokala skattemyndigheten kallas mantalsskrivning).",
    "Kyrk obokf\u00f6ringen omfattar numera anteckningar i f\u00f6delse- och dopbok, konfirmationsbok, \u00e4ktenskapsbok (tidigare lysnings- och vigselbok), d\u00f6doch begravningsbok, f\u00f6rsamlingsbok (tidigare husf\u00f6rh\u00f6rsl\u00e4ngd), f\u00f6rsamlingsliggare, emigrantregister, obefintligregister (de tre sistn\u00e4mnda har f\u00f6rts fr o m 1947 och best\u00e5r av personakter), inflyttningsbok, utflyttningsbok samt f\u00f6rsamlingsregister (registret best\u00e5r av kort fr\u00e5n l\u00e4nsskattemyndighetens dataenhet).",
    "Kyrkobokf\u00f6ringsdistrikt (kbfd):f\u00f6rsamlingsdel som i folkbokf\u00f6ringsh\u00e4nseende \u00e4r likst\u00e4lld med f\u00f6rsamling och erh\u00e5llit denna st\u00e4llning genom beslut av regeringen (KMt).",
    "Kyrkobokf\u00f6ringsomr\u00e5de:i praktiken detsamma som kyrkoomr\u00e5de (se detta ord).",
    "Kyrkoherde:pr\u00e4st, som innehar chefsst\u00e4llning inom pastorat.",
    "Kyrkoherden har tillsyn \u00f6ver annexf\u00f6rsamlingarnas pastorsexpeditioner.",
    "Kyrkoomr\u00e5de:ben\u00e4mning p\u00e5 del av f\u00f6rsamling med s\u00e4rskild kyrkobokf\u00f6ring som dock inte - i motsats till kyrkobokf\u00f6ringsdistrikt - har stadf\u00e4sts av regeringen (KMt).",
    "Kyrkosocken:\u00e4ldre ben\u00e4mning f\u00f6r och detsamma som territoriell f\u00f6rsamling.",
    "Lysnings- och vigselbok:se Vigselbok.",
    "Mantalsskrivning:\u00e5rlig registrering av befolkningen i mantalsl\u00e4ngd av den lokala skattemyndigheten.",
    "Grundas sedan 1946 p\u00e5 kyrkobokf\u00f6ringen per den 1 november \u00e5ret innan mantals\u00e5ret och inneb\u00e4r att den som mantalsskrivs i viss f\u00f6rsamling och kommun d\u00e4r f\u00e5r ett r\u00e4ttsligt hemvist ett \u00e5r i taget f\u00f6r beskattning m m. Ministerialbok:gemensamt namn p\u00e5 f\u00f6delse- och dopbok, konfirmationsbok, lysnings- och vigselbok (numera \u00e4ktenskapsbok) samt d\u00f6d- och begravningsbok, vilka f\u00f6rr vanligen f\u00f6rdes av pr\u00e4sten (p\u00e5 latin \"minister\") Sj\u00e4lv utan bitr\u00e4de samt inneh\u00f6ll anteckningar om hans \u00e4mbetshandlingar.",
    "Moderf\u00f6rsamling :huvudf\u00f6rsamlingen i ett pastorat.",
    "Som regel den f\u00f6rsamling d\u00e4r kyrkoherden \u00e4r stationerad.",
    "F\u00f6r pastoratet gemensamma arkivalier kan f\u00f6rv\u00e4ntas ing\u00e5 i moderf\u00f6rsamlingens arkiv.",
    "Pastor:i folkbokf\u00f6ringsteknisk mening dels kyrkoherde, dels komminister i annexf\u00f6rsamling med egen kyrkobokf\u00f6ring eller i annat kyrkobokf\u00f6ringsdistrikt \u00e4n kyrkoherdens och dels kyrkoadjunkt som domkapitlet f\u00f6rordnat att sk\u00f6ta kyrkobokf\u00f6ringen i s\u00e5dan f\u00f6rsamling eller s\u00e5dant distrikt.",
    "Med uttrycket \"pastor loci\" (f\u00f6rkortas p.l.)",
    "f\u00f6rst\u00e5s \"pastor p\u00e5 platsen\", dvs tj\u00e4nsteansvarig pr\u00e4st.",
    "Pastorat:indelningsenhet f\u00f6r den f\u00f6rsamlingspr\u00e4sterliga organisationen.",
    "Betecknar \u00e4ven en kyrkoherdes \u00e4mbete och tj\u00e4nst, liksom motsvarande menighet och geografiska omr\u00e5de.",
    "Ett pastorat kan best\u00e5 av en eller flera f\u00f6rsamlingar.",
    "Den pr\u00e4st som f\u00f6rest\u00e5r ett pastorat har vanligen titeln kyrkoherde.",
    "Tillf\u00e4llig vikarie f\u00f6r denne kallas vice pastor.",
    "Pastors\u00e4mbete:dels en kyrkoherdes myndighet i allm\u00e4nhet, dels en lokal folkbokf\u00f6ringsmyndighet, vilken dock inte alltid f\u00f6rest\u00e5s av kyrkoherde (se Pastor).",
    "S\u00e5dant pastors\u00e4mbete r\u00e4knas best\u00e5 f\u00f6r varje f\u00f6rsamling eller kyrkobokf\u00f6ringsdistrikt, undantagsvis \u00e4ven annat omr\u00e5de.",
    "Sj\u00e4lva pastorsexpeditionen (\u00e4mbetslokalen) \u00e4r dock ofta gemensam f\u00f6r flera f\u00f6rsamlingar.",
    "Personaliebok:se D\u00f6dbok.",
    "Prebende:under medeltiden egendomar och i vissa fall \u00e4ven kyrkoherdetj\u00e4nster, som anslagits till avl\u00f6ning f\u00f6r viss pr\u00e4st vid (vanligen) n\u00e5gon stads- eller domkyrka.",
    "D\u00e4refter fram till 1900-talet endast i en senare bem\u00e4rkelse av pastorat, knutet till innehavaren av viss annan befattning - oftast biskop, domprost eller n\u00e5gon l\u00e4rartj\u00e4nst.",
    "Riksskatteverket:fr o m 1971 den centrala myndigheten f\u00f6r ledning och tillsyn av folkbokf\u00f6ringsv\u00e4sendet.",
    "Statistiska centralbyr\u00e5n (SCB):den centrala myndigheten f\u00f6r framst\u00e4llning av statistik.",
    "Har sedan 1700-talet genomf\u00f6rt f\u00f6lkr\u00e4kningar (d\u00e5varande Tabellverket).",
    "Stift:administrativ geografisk indelning f\u00f6r svenska kyrkan och \u00e4mbetsomr\u00e5de f\u00f6r biskop.",
    "Nu finns 13 stift (se Koder sid 19).",
    "Som myndighet f\u00f6r stiftet har domkapitlet bl a tillsyn \u00f6ver pastors\u00e4mbetenas befattning med kyrkobokf\u00f6ringen.",
    "F\u00f6r detta \u00e4ndam\u00e5l bitr\u00e4ds domkapitel av kyrkobokf\u00f6ringsinspekt\u00f6rer som regeringen utser bland pr\u00e4sterna i stiftet.",
    "Stiften \u00e4r indelade i kontrakt (f n 180 st) som f\u00f6rest\u00e5s av en till kontraktsprost utn\u00e4mnd f\u00f6rsamlingspr\u00e4st som bl a har att bitr\u00e4da biskopen med vissa arbetsuppgifter f\u00f6r kontraktet.",
    "Detta i sin tur best\u00e5r av flera pastorat (se detta ord).",
    "Territoriell f\u00f6rsamling:s\u00e5dan f\u00f6rsamling, vars gr\u00e4nser brukar utm\u00e4rkas p\u00e5 allm\u00e4nna kartor.",
    "Intar ofta en annan st\u00e4llning \u00e4n icke-territoriella f\u00f6rsamlingar samt utg\u00f6r grund f\u00f6r andra indelningar.",
    "Observera dock att \u00e4ven icke-territoriella f\u00f6rsamlingar har begr\u00e4nsat upptagningsomr\u00e5de.",
    "Typarkiv:finns i vissa f\u00f6rsamlingar, i regel ett per l\u00e4n, och inneb\u00e4r att ingen mera omfattande gallring av f\u00f6rsamlingens handlingar sker, t ex att bilagorna (allegaten) till kyrkob\u00f6ckerna bevaras i full utstr\u00e4ckning.",
    "Vigselbok (Lysnings- och vigselbok):kyrkobok f\u00f6r anteckning om makarnas namn, vigseldatum m m. Kallas \u00e4ktenskapsbok sedan 1969-07-01 d\u00e5 bl a den f\u00f6reg\u00e5ende lysningen till det till\u00e4mnade \u00e4ktenskapet upph\u00f6rde att ha juridisk betydelse f\u00f6r hinderspr\u00f6vningen.",
    "Den \u00e4ldsta bevarade vigselboken \u00e4r fr\u00e5n S:t Nicolai f\u00f6rsamling i Stockholm och b\u00f6rjar \u00e5r 1609.",
    "Vigselb\u00f6cker f\u00f6r \u00e4ldre tid \u00e4r ofta sammanbundna med de \u00f6vriga ministerialb\u00f6ckerna (f\u00f6delse- och dopbok samt d\u00f6d- och begravningsbok).",
    "I \u00e4ldre tid kan uppgifterna om vigsel ocks\u00e5 \u00e5terfinnas i kyrkans r\u00e4kenskaper.",
    "F\u00f6r \u00e5ren 1733-1748 kan uppgifter om i samband med lysningar erlagda Chartasigillataavgifter \u00e4ven ing\u00e5 i l\u00e4nsstyrelsernas landsboksverifikationer, som f\u00f6rvaras i landsarkiv eller mera fullst\u00e4ndigt i kammararkivet p\u00e5 riksarkivet.",
    "I huvudf\u00f6rteckningen redovisas inte tid f\u00f6r f\u00f6randet av vigselbok.",
    "\u00c4ktenskapsbok:se Vigselbok."
]