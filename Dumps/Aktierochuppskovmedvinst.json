[
    "Under \u00e5ren 1999\u20132002 fanns m\u00f6jlighet att skjuta upp beskattningen p\u00e5 vinsten vid andelsbyte av aktier, s\u00e5 kallat uppskov.",
    "Om dina anh\u00f6riga hade aktier med ett uppskov knutet till sig, kan d\u00f6dsboet frivilligt ta upp hela uppskovsbeloppet till beskattning.",
    "Det kallas \u00e5terf\u00f6ring av uppskov.",
    "I annat fall ska den nya \u00e4garen av aktierna ta \u00f6ver uppskovet.",
    "Om d\u00f6dsboet ska \u00e5terf\u00f6ra uppskovet till beskattning, g\u00f6r du det i d\u00f6dsboets deklaration, som du l\u00e4mnar \u00e5ret efter d\u00f6dsfallet.",
    "Du ska d\u00e5 fylla i bilaga K4.",
    "Anv\u00e4nd g\u00e4rna e-tj\u00e4nsten Inkomstdeklaration 1.",
    "Har du e-legitimation kan du enkelt anv\u00e4nda v\u00e5r e-tj\u00e4nst f\u00f6r att redovisa: I tj\u00e4nsten \u00e4r antal, aktieslag och f\u00f6rs\u00e4ljningspris redan f\u00f6rifyllt om du har s\u00e5lt marknadsnoterade aktier.",
    "Den nya \u00e4garen ska ta upp uppskovet till beskattning senast n\u00e4r aktierna s\u00e4ljs eller p\u00e5 annat s\u00e4tt avyttras.",
    "Den nya \u00e4garen kan ocks\u00e5 v\u00e4lja att ta upp hela eller delar av uppskovsbeloppet till beskattning innan f\u00f6rs\u00e4ljningen.",
    "T\u00e4nk p\u00e5 att\u00a0du som har \u00e4rvt aktier med uppskov ska l\u00e4mna uppgift om detta i din deklaration, kalender\u00e5ret efter \u00f6vertagandet.",
    "Dessa uppgifter ska du fylla i under \u00d6vriga upplysningar i inkomstdeklarationen: N\u00e4r du s\u00e4ljer de \u00e4rvda aktierna uppkommer en vinst eller f\u00f6rlust.",
    "Vinsten eller f\u00f6rlusten ska du ta upp i din deklaration \u00e5ret efter f\u00f6rs\u00e4ljningen.",
    "Det omkostnadsbelopp som du d\u00e5 ska anv\u00e4nda dig av \u00e4r inte vad som betalades f\u00f6r de bortbytta aktierna, utan vad dessa v\u00e4rderades till vid bytet.",
    "Redovisa vinsten eller f\u00f6rlusten av f\u00f6rs\u00e4ljningen i bilaga K4 i e-tj\u00e4nsten Inkomstdeklaration 1.",
    "D\u00e4r \u00e4r flera uppgifter f\u00f6rifyllda.",
    "T\u00e4nk p\u00e5 att inte ta med uppskovsbeloppet i din ber\u00e4kning av vinst eller f\u00f6rlust.",
    "Redovisa ist\u00e4llet uppskovsbeloppet per s\u00e5ld andel som en vinst under separat avsnitt.",
    "Redovisar du p\u00e5 pappersblanketten K4, ska du redovisa vinsten eller f\u00f6rlusten av f\u00f6rs\u00e4ljningen i avsnitt A och \u00e5terf\u00f6ringen av uppskovet i avsnitt B."
]