[
    "N\u00e4r du ska flytta\u00a0ska du g\u00f6ra en flyttanm\u00e4lan till Skatteverket s\u00e5 att du f\u00e5r r\u00e4tt folkbokf\u00f6rings\u00adadress.",
    "Det\u00a0\u00e4r gratis och du\u00a0g\u00f6r det enkelt och snabbt i tj\u00e4nsten Flyttanm\u00e4lan.",
    "Du som har barn som flyttar med ska \u00e4ven anm\u00e4la flytt f\u00f6r dem.",
    "Vi registrerar din flyttning tidigast p\u00e5 inflyttningsdagen.",
    "Anm\u00e4l flytt f\u00f6r dig sj\u00e4lv och \u00f6vriga familjemedlemmar som bor p\u00e5 samma fastighet.",
    "Du ska inte skicka in en till anm\u00e4lan f\u00f6r samma \u00e4rende.",
    "Har du fr\u00e5gor om din anm\u00e4lan eller vill g\u00f6ra n\u00e5gon \u00e4ndring, v\u00e4nligen kontakta Skatteupplysningen, 0771-567 567.",
    "H\u00e4r kan du se Skatteverkets film om hur du g\u00f6r en flyttanm\u00e4lan p\u00e5 webben.",
    "G\u00f6r din anm\u00e4lan innan du ska flytta eller senast en vecka efter att du flyttat.",
    "D\u00e5\u00a0g\u00e4ller din nya adress\u00a0fr\u00e5n den dag du flyttar in.",
    "Om du anm\u00e4ler senare \u00e4n en vecka efter flytten g\u00e4ller din nya adress fr\u00e5n den dag\u00a0anm\u00e4lan kom in till Skatteverket.",
    "Du m\u00e5ste g\u00f6ra din anm\u00e4lan skriftligen.",
    "Anv\u00e4nd tj\u00e4nsten Flyttanm\u00e4lan \u2013 d\u00e5 tar vi emot din anm\u00e4lan direkt.",
    "Om du anm\u00e4ler flytt till en adress d\u00e4r n\u00e5gon annan \u00e4r folkbokf\u00f6rd kan Skatteverket komma att skicka ut en kontrollfr\u00e5ga till personen som bor p\u00e5 adressen.",
    "Brevet skickas d\u00e5 p\u00e5 ditt anm\u00e4lda inflyttningsdatum.",
    "I brevet st\u00e5r det att du har gjort en flyttanm\u00e4lan dit och personen f\u00e5r fr\u00e5gan om du bor p\u00e5 adressen eller inte.",
    "Du kommer normalt bli folkbokf\u00f6rd p\u00e5 din anm\u00e4lda adress och ditt anm\u00e4lda inflyttningsdatum retroaktivt om: Om din flyttanm\u00e4lan inte inneh\u00e5ller korrekta uppgifter, eller om personen som f\u00e5tt fr\u00e5gan svarar att du inte bor d\u00e4r, kan vi komma att h\u00f6ra av oss till dig f\u00f6r mer information.",
    "Du som\u00a0inte har\u00a0e-legitimation kan g\u00f6ra flyttanm\u00e4lan p\u00e5 en\u00a0pappersblankett.",
    "Det finns ett digitalt formul\u00e4r som hj\u00e4lper dig att fylla i blanketten korrekt.",
    "F\u00f6lj stegen i formul\u00e4ret, skriv ut blanketten, skriv under och skicka in den till oss.",
    "Har du registrerat dig i tj\u00e4nsten Sp\u00e4rra obeh\u00f6rig adress\u00e4ndring kan du d\u00e4remot\u00a0inte anm\u00e4la din\u00a0flytt p\u00e5 pappersblankett, utan endast i tj\u00e4nsten Flyttanm\u00e4lan.",
    "T\u00e4nk d\u00e5 p\u00e5 att \u00e4ven \u00e4ndra f\u00f6reningens c/o adress n\u00e4r du flyttar.",
    "Det r\u00e4cker inte att du som privatperson \u00e4ndrar din adress.",
    "F\u00f6reningens adress \u00e4ndrar du p\u00e5 blankett \u00c4ndring av adress, namn och s\u00e4te f\u00f6r en ideell f\u00f6rening eller stiftelse (SKV 2020).",
    "Anm\u00e4lan f\u00f6r barn ska g\u00f6ras av barnets v\u00e5rdnadshavare.",
    "N\u00e4r du anm\u00e4ler flytt i tj\u00e4nsten ges den andre v\u00e5rdnadshavaren m\u00f6jlighet att snabbt och enkelt samtycka till barnets flytt i tj\u00e4nsten L\u00e4mna samtycke.",
    "Om du anm\u00e4ler flytt p\u00e5 blankett och den andre v\u00e5rdnadshavaren inte har skrivit under skickar Skatteverket ist\u00e4llet ut en fr\u00e5ga per post till den andre v\u00e5rdnadshavaren.",
    "Den h\u00e4r filmen handlar om l\u00e4genhetsnummer.Den har text p\u00e5 flera olika spr\u00e5k.",
    "Tryck p\u00e5 CC i filmrutan f\u00f6r att v\u00e4lja text.",
    "I Mina sidor kan du kontrollera om din anm\u00e4lan har kommit in till Skatteverket.",
    "Om du har en digital brevl\u00e5da, till exempel Min myndighetspost, f\u00e5r du ett meddelande n\u00e4r Skatteverket har registrerat din flytt.",
    "Det g\u00f6r vi tidigast p\u00e5 inflyttningsdagen.",
    "Om du har skrivit n\u00e5got fel i din flyttanm\u00e4lan kontaktar du Skatteupplysningen p\u00e5 telefon 0771\u2011567\u00a0567.",
    "Det \u00e4r skillnad p\u00e5 flyttanm\u00e4lan och efters\u00e4ndning av post.",
    "F\u00f6rhindra att n\u00e5gon obeh\u00f6rig \u00e4ndrar din adress.",
    "Du kan skydda posten med Adressl\u00e5set fr\u00e5n Svensk Adress\u00e4ndring.",
    "Du som \u00e4r v\u00e5rdnadshavare f\u00f6r ett barn kan anm\u00e4la flytt f\u00f6r barnet.",
    "Det g\u00f6r du enklast i\u00a0tj\u00e4nsten Flyttanm\u00e4lan.",
    "Du ska vara folkbokf\u00f6rd p\u00e5 din studieort.",
    "Om ett d\u00f6dsbo ska ha en annan adress \u00e4n den som var aktuell vid d\u00f6dsfallet ska den nya adressen anm\u00e4las till Skatteverket.",
    "Skatteverket pr\u00f6var artificiell intelligens i form av en chattbot.",
    "V\u00e5r nya digitala medarbetare \u00e4r under uppl\u00e4rning vilket inneb\u00e4r att den kanske inte har svar p\u00e5 alla dina fr\u00e5gor, men m\u00e5nga fr\u00e5gor om flytt.",
    "Klicka p\u00e5 den runda bilden l\u00e4ngst ner p\u00e5 sk\u00e4rmen f\u00f6r att starta chatten.",
    "Du som har en s\u00e4ker, digital brevl\u00e5da f\u00f6r myndighetspost f\u00e5r nu ett meddelande s\u00e5 fort din folkbokf\u00f6ringsadress \u00e4ndras i v\u00e5rt register.",
    "Tj\u00e4nsten \u00e4r gratis och det \u00e4r ett snabbt och s\u00e4kert s\u00e4tt att h\u00e5lla koll p\u00e5 din adress.",
    "I den digitala brevl\u00e5dan anger du sj\u00e4lv om du vill ha\u00a0ett sms eller ett mejl n\u00e4r du f\u00e5r myndighetspost fr\u00e5n Skatteverket eller andra myndigheter.",
    "Du hittar ditt l\u00e4genhetsnummer i ditt bostadskontrakt.Fastighets\u00e4garen ska ansl\u00e5 l\u00e4genhetsnumren v\u00e4l synligt i fastigheten, till exempel p\u00e5 din d\u00f6rr, p\u00e5 porttavlan eller p\u00e5 din postl\u00e5da i entr\u00e9n.",
    "Din fastighets\u00e4gare eller bostadsr\u00e4ttsf\u00f6rening kan informera dig om vilket l\u00e4genhetsnummer du har.",
    "Har du gjort din flyttanm\u00e4lan i Skatteverkets e-tj\u00e4nst beh\u00f6ver du inte skicka in blanketten fr\u00e5n\u00a0Svensk adress\u00e4ndring.",
    "D\u00e5 finns din nya adress redan registrerad hos oss.",
    "Har du inte gjort flyttanm\u00e4lan n\u00e4r du f\u00e5r blanketten ska du \u00e4nd\u00e5\u00a0anv\u00e4nda e-tj\u00e4nsten.",
    "Det \u00e4r det b\u00e4sta och snabbaste s\u00e4ttet att g\u00f6ra flyttanm\u00e4lan p\u00e5.",
    "D\u00e5 ska du inte heller\u00a0skicka in blanketten.",
    "Vill du kontrollera vilken adress\u00a0vi har registrerad i folkbokf\u00f6ringen\u00a0f\u00f6r dig kan du logga in p\u00e5 Mina sidor.",
    "N\u00e4r du anv\u00e4nder e-tj\u00e4nsten tar det bara n\u00e5gra minuter f\u00f6r \u00e4ndringen att sl\u00e5 igenom i folkbokf\u00f6ringsregistret om anm\u00e4lan \u00e4r komplett och flyttdatumet har passerats.",
    "I annat fall registreras den nya adressen n\u00e4r flyttdatumet infaller.",
    "Om din flyttanm\u00e4lan \u00e4r ofullst\u00e4ndig kommer \u00e4ndringen inte ske automatiskt.",
    "Din flyttanm\u00e4lan kommer d\u00e5 behandlas av en handl\u00e4ggare manuellt.",
    "N\u00e4r din flyttanm\u00e4lan registreras beror p\u00e5 hur l\u00e5ng handl\u00e4ggningstid det \u00e4r vid tillf\u00e4llet.",
    "Kom ih\u00e5g att bara anm\u00e4la flytt till samma adress en g\u00e5ng.",
    "F\u00f6r att \u00e4ndra din adress fyller du i och skickar in blankett Samordningsnummer - kontaktadress SKV 7542.",
    "N\u00e4r du anm\u00e4ler flytt blir du folkbokf\u00f6rd p\u00e5 den nya adressen.",
    "Var du \u00e4r folkbokf\u00f6rd har bland annat betydelse f\u00f6r i vilken kommun du ska betala din skatt, r\u00e4tten till bidrag och f\u00f6rm\u00e5ner, var du f\u00e5r r\u00f6sta och var du f\u00e5r din post.",
    "F\u00f6r samh\u00e4llet \u00e4r det viktigt att folkbokf\u00f6ringen st\u00e4mmer med verkligheten eftersom planeringen av till exempel bost\u00e4der, skolor, v\u00e5rd och omsorg med mera bygger p\u00e5 uppgifter om var befolkningen \u00e4r folkbokf\u00f6rd.",
    "R\u00e4tt adress i folkbokf\u00f6ringen inneb\u00e4r \u00e4ven att andra myndigheter och m\u00e5nga andra akt\u00f6rer i samh\u00e4llet har din riktiga adress.",
    "Ja, det g\u00e5r bra.",
    "Skriv ut en blankett och skicka den med post till oss.",
    "Om du har sp\u00e4rrat din adress f\u00f6r obeh\u00f6rig adress\u00e4ndring ska du inte anv\u00e4nda blanketten utan e-tj\u00e4nsten.",
    "Har du inte m\u00f6jlighet att anv\u00e4nda e-tj\u00e4nsten eller skriva ut en blankett kan du ringa Skatteupplysningen som d\u00e5 fyller i en blankett och skickar hem den till dig f\u00f6r p\u00e5skrift.",
    "Det tar olika l\u00e5ng tid innan ditt \u00e4rende tilldelas en handl\u00e4ggare beroende p\u00e5 vilket folkbokf\u00f6rings\u00e4rende som du vill ha hj\u00e4lp med.",
    "Handl\u00e4ggningstiden \u00e4r olika beroende p\u00e5 om ytterligare utredning eller komplettering beh\u00f6vs f\u00f6r ditt \u00e4rende.",
    "Vi behandlar \u00e4renden i den ordning de kommer in till oss och ger ingen f\u00f6rtur.",
    "Om du anm\u00e4ler flytt inom eller fr\u00e5n Sverige tar det cirka fyra veckor innan \u00e4rendet f\u00e5r en handl\u00e4ggare."
]