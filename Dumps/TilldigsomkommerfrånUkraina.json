[
    "Du som har kommit till Sverige p\u00e5 grund av Rysslands invasion av Ukraina har m\u00f6jlighet att ans\u00f6ka om ett samordningsnummer eller anm\u00e4la flytt till Sverige f\u00f6r att bli folkbokf\u00f6rd i Sverige.",
    "Du beh\u00f6ver uppfylla vissa villkor f\u00f6r att tilldelas ett samordningsnummer eller f\u00f6r att bli folkbokf\u00f6rd i Sverige och f\u00e5 ett svenskt personnummer.",
    "Det \u00e4r olika regler beroende p\u00e5 hur l\u00e4nge du varit i Sverige och anledningen till vistelsen.",
    "Du som har flyttat till Sverige och har uppeh\u00e5llstillst\u00e5nd med tillf\u00e4lligt skydd ska anm\u00e4la din flytt till Skatteverket och boka tid f\u00f6r identitetskontroll p\u00e5 ett servicekontor n\u00e4r du har varit h\u00e4r i minst tv\u00e5 \u00e5r.",
    "Du kan bli folkbokf\u00f6rd i Sverige om du uppfyller f\u00f6ljande tre villkor: Det \u00e4r Skatteverket som beslutar om du uppfyller kraven f\u00f6r folkbokf\u00f6ring.",
    "En person som blir folkbokf\u00f6rd i Sverige f\u00e5r ett personnummer.",
    "Du som har flyttat till Sverige och har uppeh\u00e5llstillst\u00e5nd med tillf\u00e4lligt skydd ska anm\u00e4la din flytt till Skatteverket och boka tid f\u00f6r identitetskontroll p\u00e5 ett servicekontor n\u00e4r du har varit h\u00e4r i minst tv\u00e5 \u00e5r.",
    "Anm\u00e4lan ska d\u00e5 ske inom en vecka fr\u00e5n att du uppfyller kraven.",
    "Kom ih\u00e5g att varje person \u2013 \u00e4ven barn \u2013 ska g\u00f6ra en egen anm\u00e4lan.",
    "Du som har flyttat till Sverige och planerar att bo h\u00e4r i minst ett \u00e5r ska i de flesta fall vara folkbokf\u00f6rd h\u00e4r.",
    "Det g\u00e4ller dig som har beviljats ett uppeh\u00e5llstillst\u00e5nd p\u00e5 grund av en annan anledning \u00e4n tillf\u00e4lligt skydd, till exempel arbete eller studier.",
    "Det g\u00e4ller ocks\u00e5 dig som har uppeh\u00e5llsr\u00e4tt genom att till exempel vara familjemedlem till en EU eller EES-medborgare.",
    "Du kan l\u00e4sa mer om vilka regler som g\u00e4ller f\u00f6r dig p\u00e5 v\u00e5ra sidor om flytt till Sverige.",
    "Du som har uppeh\u00e5llstillst\u00e5nd med tillf\u00e4lligt skydd och har varit i Sverige kortare tid \u00e4n tv\u00e5 \u00e5r ska som huvudregel inte vara folkbokf\u00f6rd i Sverige.",
    "Du kan ist\u00e4llet ans\u00f6ka om ett samordningsnummer.",
    "Om du har ett samordningsnummer sedan tidigare s\u00e5 ska du inte ans\u00f6ka om ett nytt.",
    "Det finns mer information om uppeh\u00e5llstillst\u00e5nd med tillf\u00e4lligt skydd hos Migrationsverket.",
    "Ett samordningsnummer \u00e4r en identitetsbeteckning f\u00f6r personer som inte \u00e4r eller har varit folkbokf\u00f6rda.",
    "Om du har anknytning till Sverige och har behov av ett samordningsnummer s\u00e5 kan du sj\u00e4lv ans\u00f6ka om ett s\u00e5dant.",
    "Det \u00e4r Skatteverket som beslutar om samordningsnummer.",
    "Ett samordningsnummer \u00e4r personligt och kan inte \u00f6verl\u00e5tas till n\u00e5gon annan.",
    "Om du har ett tillf\u00e4lligt uppeh\u00e5llstillst\u00e5nd enligt massflyktsdirektivet fr\u00e5n Migrationsverket har du r\u00e4tt att arbeta i Sverige.",
    "Om du arbetar i Sverige m\u00e5ste du anm\u00e4la det till Skatteverket.",
    "Du kan dock arbeta redan innan du f\u00e5tt ditt samordningsnummer och skatteregistrerats.",
    "Du blir inte skatteregistrerad i och med att du f\u00e5tt ett samordningsnummer.",
    "F\u00f6r att arbeta i Sverige beh\u00f6ver du bli skatteregistrerad, det vill s\u00e4ga anm\u00e4la om A-skatt.",
    "Det inneb\u00e4r att din arbetsgivare drar av skatt p\u00e5 din l\u00f6n och betalar socialavgifter.",
    "F\u00f6rst n\u00e4r du f\u00e5tt en anst\u00e4llning kan du eller din arbetsgivare anm\u00e4la om att bli skatteregistrerad.",
    "Om du ska arbeta i Sverige beh\u00f6ver du eller din arbetsgivare skicka in Anm\u00e4lan om prelimin\u00e4r A-skatt.",
    "Du kan anm\u00e4la via Skatteverkets e-tj\u00e4nst eller pappersblankett som du kan ladda ner fr\u00e5n v\u00e5r webbplats (SKV 4402).",
    "Har du ett samordningsnummer anger du det i anm\u00e4lan om prelimin\u00e4r A-skatt.",
    "Har du inte redan f\u00e5tt ett samordningsnummer kommer Skatteverket att tilldela dig ett s\u00e5dant i samband med att vi hanterar din anm\u00e4lan om skatteregistrering.",
    "Till anm\u00e4lan om prelimin\u00e4r A-skatt beh\u00f6ver du bifoga f\u00f6ljande handlingar: Om du omfattas av massflyktsdirektivet kan du b\u00f6rja arbeta \u00e4ven om Skatteverket inte hunnit fatta beslut om prelimin\u00e4r A-skatt.",
    "D\u00e5 kommer din arbetsgivare dra en f\u00f6rh\u00f6jd skatt p\u00e5 l\u00f6nen som Skatteverket justerar i efterhand.",
    "Kom ih\u00e5g att l\u00e4mna uppgift om ditt samordningsnummer till din arbetsgivare n\u00e4r du har f\u00e5tt det.",
    "F\u00f6r att driva ett f\u00f6retag i Sverige beh\u00f6ver du bland annat registrera ditt f\u00f6retag, ans\u00f6ka om F-skatt och moms hos Skatteverket.",
    "Ska du ha anst\u00e4llda beh\u00f6ver du ocks\u00e5 registrera dig som arbetsgivare hos oss.",
    "Svenska myndigheter har p\u00e5 webbtj\u00e4nsten verksamt.se samlat information om vad du som ska starta f\u00f6retag beh\u00f6ver g\u00f6ra.",
    "\u00c4r du arbetsgivare och vill anst\u00e4lla en person som kommit till Sverige fr\u00e5n Ukraina?",
    "N\u00e4r du driver ett f\u00f6retag fr\u00e5n Sverige ska du och ditt f\u00f6retag f\u00f6lja vissa av de regler som ocks\u00e5 g\u00e4ller f\u00f6r svenska f\u00f6retagare.",
    "Du kan beh\u00f6va registrera ditt f\u00f6retag, dig sj\u00e4lv och dina anst\u00e4llda och l\u00e4mna olika typer av deklarationer, till exempel arbetsgivardeklarationer och momsdeklarationer.",
    "Du kan ans\u00f6ka om registrering och annat p\u00e5 Skatteverkets hemsida \u00e4ven om du saknar svensk e-legitimation, organisationsnummer eller samordningsnummer.",
    "Vi har samlat guider och e-tj\u00e4nster f\u00f6r dig som vill driva ett utl\u00e4ndskt f\u00f6retag i Sverige."
]