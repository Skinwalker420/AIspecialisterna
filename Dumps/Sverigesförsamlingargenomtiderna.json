[
    "Under \u00e5rhundradenas lopp har f\u00f6rsamlingarna i Sverige genomg\u00e5tt m\u00e5nga \u00e4ndringar.",
    "Namn har \u00e4ndrats, f\u00f6rsamlingar har upph\u00f6rt och nya har tillkommit.",
    "De sedan mer \u00e4n 300 \u00e5r f\u00f6rda kyrkob\u00f6ckerna har ett utomordentligt stort v\u00e4rde f\u00f6r all slags forskning.",
    "F\u00f6r den som s\u00f6ker uppgifter bak\u00e5t i tiden har det emellertid varit sv\u00e5rt att f\u00e5 fram r\u00e4tta uppgifter p\u00e5 grund av de m\u00e5nga \u00e4ndringarna.",
    "Den h\u00e4r matrikeln systematiserar uppgifter fr\u00e5n \u00e4ldsta tid fram till 1989 om indelning, f\u00f6rande och f\u00f6rvaring av kyrkob\u00f6cker med mera.",
    "Huvud\u00e4ndam\u00e5let \u00e4r att underl\u00e4tta vid all slags forskning d\u00e4r kyrkoarkivarier ska anv\u00e4ndas som k\u00e4lla.",
    "Genom att boken \u00e4r helt\u00e4ckande b\u00e5de tidsm\u00e4ssigt och geografiskt \u00e4r den ett ov\u00e4rderligt hj\u00e4lpmedel f\u00f6r sl\u00e4ktforskare med flera.",
    "Materialet har samlats in fr\u00e5n matriklar, landsarkivens historiska redog\u00f6relser, folkr\u00e4kningsredog\u00f6relser och m\u00e5nga andra k\u00e4llor.",
    "Uppgifterna har sedan registrerats p\u00e5 data vid den demografiska databasen i Ume\u00e5.",
    "Matrikelns huvudf\u00f6rteckning inneh\u00e5ller 4 381 f\u00f6rsamlingsnamn.",
    "Den kompletteras av flera speciella f\u00f6rteckningar \u00f6ver s\u00e4rskilda slag av f\u00f6rsamlingar, f\u00f6rlossningsanstalter med mera."
]