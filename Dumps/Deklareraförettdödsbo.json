[
    "N\u00e4r n\u00e5gon avlidit \u00e4r det del\u00e4garna i d\u00f6dsboet, det vill s\u00e4ga i regel de som \u00e4r n\u00e4rmast anh\u00f6riga, eller ett ombud som del\u00e4garna har utsett, som ansvarar f\u00f6r d\u00f6dsboets inkomstdeklaration.",
    "Du kan deklarera f\u00f6r ett d\u00f6dsbo i e-tj\u00e4nsten inkomstdeklaration 1 om d\u00f6dsboet har f\u00e5tt koder med deklarationen eller om du \u00e4r registrerad som deklarationsombud och loggar in med din e-legitimation.",
    "Ans\u00f6kan om ombud f\u00f6r d\u00f6dsbo kan bara g\u00f6ras med hj\u00e4lp av pappersblankett.",
    "Det tar tv\u00e5 veckor att f\u00e5 beh\u00f6righet efter registreringen.",
    "Du som ans\u00f6ker om att bli deklarationsombud f\u00f6r ett d\u00f6dsbo kommer fr\u00e5n och med den 19 april automatiskt att f\u00e5 anst\u00e5nd med att l\u00e4mna inkomstdeklarationen.",
    "Det inneb\u00e4r att du kan l\u00e4mna d\u00f6dsboets inkomstdeklaration senast den 31 maj, ist\u00e4llet f\u00f6r den 3 maj. Du hittar alla aktuella datum f\u00f6r \u00e5rets deklaration p\u00e5 sidan Datum f\u00f6r deklarationen.",
    "Om d\u00f6dsboet har f\u00e5tt koder med inkomstdeklarationen kan du deklarera i appen, e-tj\u00e4nsten eller genom att sms:a eller ringa.",
    "Du kan ocks\u00e5 deklarera genom att skicka in pappersblanketten Inkomstdeklaration 1.",
    "Om d\u00f6dsboet inte f\u00e5tt koder, eller om du ska \u00e4ndra eller l\u00e4gga till n\u00e5got i d\u00f6dsboets deklaration, kan du deklarera i e-tj\u00e4nsten Inkomstdeklaration 1 om du \u00e4r registrerad som deklarationsombud.",
    "Du loggar d\u00e5 in i tj\u00e4nsten med din e-legitimation.",
    "Om du inte \u00e4r registrerad som deklarationsombud g\u00e5r det bra att l\u00e4mna in pappersblanketten Inkomstdeklaration 1.",
    "Ett d\u00f6dsbo ska deklarera f\u00f6r det \u00e5r d\u00f6dsfallet intr\u00e4ffade.",
    "I deklarationen ska alla inkomster under inkomst\u00e5ret redovisas.",
    "Det g\u00e4ller b\u00e5de inkomst som den avlidne hade f\u00f6re d\u00f6dsfallet och eventuella inkomster som d\u00f6dsboet haft.",
    "Om den avlidne var bosatt i Sverige vid sin d\u00f6d \u00e4r d\u00f6dsboet obegr\u00e4nsat skattskyldigt i Sverige.",
    "Det inneb\u00e4r att \u00e4ven inkomster fr\u00e5n utlandet ska redovisas i deklarationen, till exempel pension fr\u00e5n ett annat land.",
    "Om d\u00f6dsboet har drivit en enskild n\u00e4ringsverksamhet ska du deklarera resultatet i en NE-bilaga, som du l\u00e4mnar tillsammans med d\u00f6dsboets inkomstdeklaration.",
    "Som enskild n\u00e4ringsverksamhet r\u00e4knas \u00e4ven jord- eller skogsbruk.",
    "N\u00e4r du ska fylla i NE-bilagan kan du beh\u00f6va uppgifter fr\u00e5n tidigare \u00e5r, till exempel uppgifter om avst\u00e4mning av egenavgifter och avs\u00e4ttningar till periodiseringsfond och expansionsfond.",
    "De uppgifterna finns i s\u00e5 fall p\u00e5 sidan \u201dSpecifikation till Inkomstdeklaration 1\u201d i d\u00f6dsboets inkomstdeklaration.",
    "Vi skickar inkomstdeklarationen till den adress d\u00f6dsboet \u00e4r skrivet p\u00e5.",
    "Om d\u00f6dsboet har en annan adress \u00e4n vid d\u00f6dsfallet \u00e4r det viktigt att anm\u00e4la den nya adressen till oss.",
    "En inkomstdeklaration kan inte efters\u00e4ndas.",
    "Posten skickar tillbaka deklarationen till Skatteverket om d\u00f6dsboet inte l\u00e4ngre \u00e4r skrivet p\u00e5 adressen.",
    "Om du ska deklarera f\u00f6r ett d\u00f6dsbo men inte har tillg\u00e5ng till inkomstdeklarationen kan du: F\u00f6r att Skatteverket ska kunna svara p\u00e5 fr\u00e5gor om uppgifter i d\u00f6dsboets deklaration beh\u00f6ver den d\u00f6dsbodel\u00e4gare som kontaktar oss vara registrerad som deklarationsombud.",
    "P\u00e5 sidan Ans\u00f6kan e-tj\u00e4nster \u2013 Deklarationsombud (SKV 4809) hittar du information om hur du g\u00f6r f\u00f6r att registrera ett deklarationsombud:  Om du beh\u00f6ver en ny inkomstdeklaration till d\u00f6dsboet ska du skicka en skriftlig beg\u00e4ran till Skatteverket.",
    "Beg\u00e4ran ska vara undertecknad av samtliga d\u00f6dsbodel\u00e4gare.",
    "Anledningen \u00e4r att ett d\u00f6dsbo f\u00f6retr\u00e4ds av samtliga d\u00f6dsbodel\u00e4gare gemensamt och deklarationen \u00e4r en handling som omfattas av skattesekretess.",
    "Om beg\u00e4ran g\u00f6rs av ett ombud ska ombudets fullmakt bifogas.",
    "Du kan skicka beg\u00e4ran till Skatteverket205 30 Malm\u00f6 Inkomstdeklaration samt kopior p\u00e5 andra sekretessbelagda handlingar f\u00f6r den avlidne kan \u00e4ven l\u00e4mnas ut p\u00e5 ett servicekontor om samtliga d\u00f6dsbodel\u00e4gare kan styrka sina beh\u00f6righeter med en handling, exempelvis bouppteckningen som tidigare l\u00e4mnats in till Skatteverket.",
    "Alla d\u00f6dsbodel\u00e4gare m\u00e5ste ocks\u00e5 kunna legitimera sig med giltiga svenska id-handlingar.",
    "Om inte servicekontoret kan l\u00e4mna ut en ny inkomstdeklaration kan servicehandl\u00e4ggaren hj\u00e4lpa till med att skicka in en skriftlig beg\u00e4ran till Skatteverket.",
    "Det g\u00e4ller \u00e4ven vid best\u00e4llning av andra handlingar, till exempel ny momsdeklarationsblankett, saldobesked samt kopior p\u00e5 inskickade deklarationer f\u00f6r d\u00f6dsboet.",
    "D\u00f6dsbodel\u00e4gare kan vara den avlidnes efterlevande make, registrerad partner, sambo, arvingar eller universella testamentstagare.",
    "L\u00e4s mer i broschyren Bouppteckning (SKV 461).",
    "N\u00e4r en person avlider avregistrerar banken ofta automatiskt det bankkonto som finns registrerat hos Skatteverket f\u00f6r \u00e5terbetalning av skatt.",
    "Om d\u00f6dsboet har skatt att f\u00e5 tillbaka och det inte finns n\u00e5got bankkonto registrerat betalas pengarna ut via en utbetalningsavi.",
    "Utbetalningsavin skickas till adressen d\u00f6dsboet \u00e4r registrerat p\u00e5, det \u00e4r d\u00e4rf\u00f6r viktigt att Skatteverket har r\u00e4tt adress.",
    "Om det finns ett mottagarkonto anm\u00e4lt hos Skatteverket sker utbetalningen till det kontot.",
    "Det g\u00e5r inte att f\u00e5 utbetalning till ett bankkonto som st\u00e5r p\u00e5 n\u00e5gon annan \u00e4n d\u00f6dsboet.",
    "Du kan till exempel inte beg\u00e4ra att f\u00e5 d\u00f6dsboets skatt utbetald till ditt eller n\u00e5gon annan anh\u00f6rigs bankkonto.",
    "Om d\u00f6dsboet har skatt att betala ska du uppge OCR-numret som finns i den prelimin\u00e4ra skatteutr\u00e4kningen som du f\u00e5r med inkomstdeklarationen, eller i d\u00f6dsboets slutskattebesked.",
    "Om den avlidne har f\u00e5tt ett organisationsnummer (d\u00f6dsbonummer) ska skatten oftast betalas in p\u00e5 organisationsnumrets skattekonto.",
    "Ett organisationsnummer f\u00f6r ett d\u00f6dsbo b\u00f6rjar med 10xxxx-xxxx.",
    "Har du redan hunnit betala in skatt p\u00e5 skattekontot f\u00f6r personnumret \u00f6verf\u00f6r Skatteverket automatiskt pengarna till d\u00f6dsbonumret innan f\u00f6rfallodatum f\u00f6r kvarskatten.",
    "Inbetalningen ska g\u00f6ras till bankgiro 5050-1055.",
    "Betalningsmottagare \u00e4r Skatteverket.",
    "Ett d\u00f6dsbo finns kvar s\u00e5 l\u00e4nge det \u00e4r oskiftat, det vill s\u00e4ga s\u00e5 l\u00e4nge det finns tillg\u00e5ngar som inte delats upp mellan arvingarna.",
    "Ett d\u00f6dsbo ska deklarera f\u00f6r \u00e5r efter d\u00f6dsfalls\u00e5ret om d\u00f6dsboet Ett d\u00f6dsbo beh\u00f6ver inte l\u00e4mna n\u00e5gon inkomstdeklaration om det enbart haft r\u00e4nta eller utdelning d\u00e4r utbetalaren \u00e4r skyldig g\u00f6ra skatteavdrag.",
    "Ett d\u00f6dsbo \u00e4r skattem\u00e4ssigt avslutat om: I de flesta fall g\u00e4ller samma skatteregler f\u00f6r d\u00f6dsbon som f\u00f6r privatpersoner.",
    "Vissa skatteregler g\u00e4ller dock s\u00e4rskilt f\u00f6r d\u00f6dsbon.",
    "Dessa regler varierar beroende p\u00e5 hur l\u00e5ng tid som g\u00e5tt sedan d\u00f6dsfallet.",
    "F\u00f6r d\u00f6dsfalls\u00e5ret g\u00e4ller samma regler som skulle ha g\u00e4llt om personen levt hela \u00e5ret.",
    "Den avlidnes och d\u00f6dsboets inkomster ska d\u00e4rf\u00f6r redovisas i en och samma deklaration.",
    "De tre f\u00f6rsta \u00e5ren efter d\u00f6dsfallet respektive det fj\u00e4rde \u00e5ret efter d\u00f6dsfallet och senare g\u00e4ller s\u00e4rskilda regler.",
    "H\u00e4r finns mer information om vilka regler som g\u00e4ller:"
]