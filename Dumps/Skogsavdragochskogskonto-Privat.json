[
    "Om din anh\u00f6riga hade en lantbruksfastighet som det s\u00e5lts skog fr\u00e5n, kan det finnas ett skogsavdrag knutet till fastigheten.",
    "Det kan ocks\u00e5 finnas ett s\u00e4rskilt bankkonto f\u00f6r att skjuta upp beskattning av skogsinkomster\u00a0\u2013 s\u00e5 kallat skogskonto.",
    "Om du \u00e4rver eller tar \u00f6ver en fastighet med skogsavdrag och skogskonto beh\u00f6ver du deklarera det \u00e5ret efter.",
    "Om du eller d\u00f6dsboet s\u00e4ljer lantbruksfastigheten ska skogsavdraget tas upp till beskattning, \u00e5ret efter f\u00f6rs\u00e4ljningen.",
    "Det kallas att \u00e5terf\u00f6ra till beskattning.",
    "Har du e-legitimation kan du enkelt deklarera skogsavdraget vid arv eller f\u00f6rs\u00e4ljning i e-tj\u00e4nsten Inkomstdeklaration\u00a01.",
    "Belopp summeras och \u00f6verf\u00f6rs\u00a0automatiskt i tj\u00e4nsten.",
    "Ska du deklarera f\u00f6r ett d\u00f6dsbo beh\u00f6ver du vara godk\u00e4nd som deklarationsombud.",
    "D\u00f6dsbo\u00addel\u00e4garna\u00a0anger\u00a0vem som ska vara det i blanketten: Har du ingen e-legitimation?",
    "Skogsavdrag f\u00e5r g\u00f6ras med h\u00f6gst h\u00e4lften av skogens och skogsmarkens anskaffningsv\u00e4rde.",
    "Denna h\u00e4lft kallas avdragsutrymmet.",
    "Om du \u00e4rver en fastighet med skogsavdrag, f\u00f6ljer anskaffningsv\u00e4rde och avdragsutrymme med fastigheten.",
    "Du anses ha gjort de skogsavdrag som h\u00f6r till fastigheten.",
    "Kalender\u00e5ret efter \u00f6vertagandet ska du\u00a0omregistrera skogsavdraget till dig.",
    "Enklast g\u00f6r du det\u00a0i\u00a0e-tj\u00e4nsten Inkomstdeklaration 1, bilaga N8.",
    "Fyll i\u00a0bilaga N8 Det \u00e4r viktigt att du kryssar i rutan \"F\u00f6rv\u00e4rvad/\u00f6verl\u00e5ten under \u00e5ret\" f\u00f6r att det bara\u00a0ska bli en omregistrering.",
    "Annars f\u00f6rs beloppet automatiskt \u00f6ver\u00a0till NE-bilagan som ett avdrag.",
    "D\u00f6dsboet ska ocks\u00e5 ta upp omregistreringen av skogsavdraget i sin deklaration, kalender\u00e5ret efter \u00f6vertagandet.",
    "Enklast g\u00f6rs det\u00a0i\u00a0e-tj\u00e4nsten Inkomstdeklaration 1 om du \u00e4r anm\u00e4ld som\u00a0deklarationsombud.",
    "Fyll\u00a0i bilaga N8 Det \u00e4r viktigt att du kryssar i rutan \"F\u00f6rv\u00e4rvad/\u00f6verl\u00e5ten under \u00e5ret\" f\u00f6r att det bara ska bli en omregistrering.",
    "Annars f\u00f6rs beloppet automatiskt \u00f6ver\u00a0till NE-bilagan och beskattas.",
    "N\u00e4r fastigheten s\u00e4ljs av d\u00f6dsboet eller den som har \u00e4rvt fastigheten,\u00a0ska skogsavdragen som h\u00f6r till fastigheten tas upp till beskattning.",
    "T\u00e4nk p\u00e5 att det bara g\u00e4ller de avdrag som h\u00f6r till fastighetens avdragsutrymme.",
    "Anv\u00e4nd v\u00e5r e-tj\u00e4nst Inkomstdeklaration 1, bilaga N8 och fyll i: Beloppen f\u00f6rs automatiskt in i NE-bilagan.",
    "Ska du deklarera i e-tj\u00e4nsten f\u00f6r ett d\u00f6dsbo, beh\u00f6ver du f\u00f6rst vara godk\u00e4nd\u00a0som deklarationsombud.",
    "D\u00f6dsbo\u00addel\u00e4garna anger det i blanketten: Det finns speciella regler\u00a0n\u00e4r d\u00f6dsboet eller den nya \u00e4garen s\u00e4ljer en fastighet med skogsavdrag.",
    "Dessa regler finns beskrivna\u00a0p\u00e5 sidan 29 i broschyren Bokf\u00f6ring, bokslut och deklaration \u2013 del 2, deklarationsanvisningar f\u00f6r enskilda n\u00e4ringsidkare.",
    "En enskild n\u00e4ringsidkare, till exempel\u00a0lantbrukare som driver skogsbruk, har r\u00e4tt att skjuta upp beskattningen av vissa skogsinkomster genom ins\u00e4ttning p\u00e5 ett s\u00e4rskilt bankkonto (skogskonto).",
    "Pengar som har satts in p\u00e5 ett skogskonto beskattas inte f\u00f6rr\u00e4n det \u00e5r de tas ut.",
    "P\u00e5 det s\u00e4ttet kan oregelbundna skogsinkomster j\u00e4mnas ut mellan \u00e5ren.",
    "Om du som anh\u00f6rig \u00e4rver eller tar \u00f6ver ett skogskonto finns s\u00e4rskilda regler.",
    "Reglerna finns beskrivna\u00a0p\u00e5 sidan Skogsavdrag och skogskonto.",
    "Om du deklarerar skogsavdraget p\u00e5 papper ska du anv\u00e4nda blankett N8 \u2013 Skogsavdrag \u2013 Substansminskningsavdrag (SKV 2155)."
]