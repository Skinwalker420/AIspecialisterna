[
    "F\u00f6r att kunna ans\u00f6ka om id-kort hos Skatteverket beh\u00f6ver du bland annat vara folkbokf\u00f6rd i Sverige, ha ett svenskt personnummer och kunna bevisa vem du \u00e4r.",
    "Innan du ans\u00f6ker beh\u00f6ver du betala en ans\u00f6kningsavgift.",
    "F\u00f6r att kunna ans\u00f6ka om Skatteverkets id-kort beh\u00f6ver du uppfylla alla dessa villkor: F\u00f6r att ans\u00f6ka om id-kort beh\u00f6ver du betala en ans\u00f6kningsavgift, boka tid och bes\u00f6ka ett servicekontor.",
    "N\u00e4r ditt id-kort \u00e4r f\u00e4rdigt h\u00e4mtar du sj\u00e4lv ut det p\u00e5 det servicekontor d\u00e4r du ans\u00f6kt.",
    "Kontrollera att ditt servicekontor utf\u00e4rdar id-kort Servicekontor som utf\u00e4rdar id-kort finns inte p\u00e5 alla orter.",
    "Kontrollera d\u00e4rf\u00f6r att du har m\u00f6jlighet att bes\u00f6ka ett servicekontor som utf\u00e4rdar id-kort innan du betalar avgiften.",
    "Om du har skyddade personuppgifter \u00e4r det viktigt att du kontaktar din skyddshandl\u00e4ggare innan du ans\u00f6ker om id-kort.",
    "Du m\u00e5ste b\u00f6rja med att betala ans\u00f6kningsavgiften p\u00e5 400 kronor f\u00f6r att Skatteverket ska utreda din ans\u00f6kan.",
    "\u00c4r ni flera som ans\u00f6ker beh\u00f6ver ni g\u00f6ra en ans\u00f6kan och en inbetalning per person.",
    "(Det g\u00e5r inte att betala flera ans\u00f6kningsavgifter i samma inbetalning.)",
    "Du f\u00e5r inte tillbaka ans\u00f6kningsavgiften om vi inte godk\u00e4nner ans\u00f6kan.",
    "Betala ans\u00f6kningsavgiften p\u00e5 bankgiro 389-0100.",
    "(Fr\u00e5n ett annat land \u00e4n Sverige: IBAN SE55 1200 0000 0128 1012 1613 och Swift/BIC DABASESX.)",
    "Om du inte har m\u00f6jlighet att betala avgiften med bankgiro kan vi hj\u00e4lpa dig med betalningen i receptionen p\u00e5 Skatteverkets kontor i Sundbyberg, G\u00f6teborg och Malm\u00f6.",
    "N\u00e4r du har betalat ans\u00f6kningsavgiften bokar du ett bes\u00f6k p\u00e5 ett servicekontor som utf\u00e4rdar id-kort.",
    "F\u00f6lj l\u00e4nken nedan f\u00f6r att boka tid.",
    "D\u00e4r kan du ocks\u00e5 avboka eller boka om en tid om du f\u00e5r f\u00f6rhinder.",
    "Vi \u00e4r tacksamma om du g\u00f6r det i god tid, s\u00e5 att n\u00e5gon annan kan f\u00e5 tiden om du sj\u00e4lv inte kan. Bes\u00f6k servicekontoret den tid du har bokat.",
    "Ta med dig detta: Ta inte med n\u00e5got personbevis.",
    "Detta r\u00e4knas som godk\u00e4nda id-handlingar: En intygsgivare \u00e4r en person som k\u00e4nner dig v\u00e4l och f\u00f6ljer med dig till servicekontoret f\u00f6r att intyga vem du \u00e4r.",
    "Intygsgivaren m\u00e5ste ocks\u00e5 kunna identifiera sig sj\u00e4lv.",
    "Intygsgivaren m\u00e5ste kunna identifiera sig.",
    "Dessa personer r\u00e4knas som godk\u00e4nda intygsgivare: \u00c4ven dessa personer kan vara intygsgivare om de tar med sig ett beslut eller intyg som visar vilken relation ni har till varandra: P\u00e5 servicekontoret blir du fotograferad.",
    "Du beh\u00f6ver allts\u00e5 inte ta med n\u00e5got fotografi.",
    "Du f\u00e5r ha p\u00e5 dig huvudbonad, m\u00f6rka glas\u00f6gon och liknande vid fotograferingen om det \u00e4r av religi\u00f6sa eller medicinska sk\u00e4l.",
    "P\u00e5 servicekontoret m\u00e4ter vi ocks\u00e5 din l\u00e4ngd.",
    "Om du inte har m\u00f6jlighet att st\u00e5 upp, m\u00e4ter vi dig n\u00e4r du sitter.",
    "Det tar cirka tv\u00e5 veckor innan id-kortet \u00e4r f\u00e4rdigt.",
    "Om n\u00e5got i din ans\u00f6kan m\u00e5ste utredas n\u00e4rmare kan det ta l\u00e4ngre tid.",
    "Ibland beh\u00f6ver du komplettera din ans\u00f6kan med n\u00e5got som saknas.",
    "Du f\u00e5r d\u00e5 ett brev av Skatteverket om det.",
    "En komplettering kan inneb\u00e4ra att du beh\u00f6ver bes\u00f6ka servicekontoret igen.",
    "\u00c4ven det kan g\u00f6ra att det tar l\u00e4ngre tid att f\u00e5 id-kortet.",
    "N\u00e4r id-kortet \u00e4r f\u00e4rdigt f\u00e5r du ett meddelande via sms eller brev av Skatteverket.",
    "D\u00e4r st\u00e5r det att ditt id-kort finns att h\u00e4mta p\u00e5 servicekontoret.",
    "T\u00e4nk p\u00e5 att alltid g\u00f6ra en flyttanm\u00e4lan hos Skatteverket om du flyttar, s\u00e5 att ditt brev kommer fram.",
    "Du beh\u00f6ver inte boka tid f\u00f6r att h\u00e4mta kortet.",
    "N\u00e4r ditt id-kort \u00e4r f\u00e4rdigt f\u00e5r du ocks\u00e5 ett separat brev med koder till den e-legitimation som finns p\u00e5 kortet.",
    "Ta inte med det brevet till servicekontoret.",
    "Om du inte uppfyller villkoren f\u00f6r att f\u00e5 ett id-kort f\u00e5r du ett brev om det.",
    "Om du \u00e4nd\u00e5 anser att du har r\u00e4tt till ett id-kort kan du l\u00e4mna en s\u00e5 kallad \u00f6verklagan till Skatteverket.",
    "Det st\u00e5r i brevet hur du g\u00f6r det.",
    "Skatteverket skickar din \u00f6verklagan till f\u00f6rvaltningsr\u00e4tten i Stockholm, som avg\u00f6r om Skatteverkets beslut \u00e4r r\u00e4tt eller fel."
]