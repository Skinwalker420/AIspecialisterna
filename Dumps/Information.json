[
    "Du som \u00e4r utsatt f\u00f6r hot kan i vissa fall\u00a0f\u00e5 skyddade personuppgifter.",
    "Det inneb\u00e4r att till exempel ditt namn och din adress skyddas\u00a0i folkbokf\u00f6ringsregistret.",
    "I vanliga fall\u00a0\u00e4r uppgifterna i det svenska folkbokf\u00f6ringsregistret offentliga.",
    "F\u00f6r offentliga akt\u00f6rer Om du \u00e4r en offentlig akt\u00f6r hittar du s\u00e4rskild information om skyddade personuppgifter p\u00e5 f\u00f6ljande sida.",
    "Kontakt med skyddshandl\u00e4ggare under sommaren Skyddets telefonjour har begr\u00e4nsade \u00f6ppettider fr\u00e5n vecka 27 till och med vecka 32 (1 juli till 9 augusti).",
    "Under perioden \u00e4r telefonjouren \u00f6ppen m\u00e5ndag till fredag klockan 9:00-12:00.",
    "Det finns tre typer av skyddade personuppgifter: Du ans\u00f6ker om skyddad folkbokf\u00f6ring och sekretessmarkering hos Skatteverket.",
    "Fingerade personuppgifter ans\u00f6ker du om hos Polisen.",
    "Fr\u00e5n och med sommaren 2024 kan Skatteverket komma att skicka ett meddelande n\u00e4r n\u00e5gon g\u00f6r en flyttanm\u00e4lan till en adress d\u00e4r n\u00e5gon annan redan \u00e4r folkbokf\u00f6rd.",
    "Men om du har skyddad folkbokf\u00f6ring eller sekretessmarkering kommer vi inte att skicka ut n\u00e5got meddelande.",
    "Det g\u00e4ller oavsett om du anm\u00e4ler flytt eller om n\u00e5gon anm\u00e4ler flytt till din folkbokf\u00f6ringsadress.",
    "H\u00e4r kan du l\u00e4sa om vad skyddad folkbokf\u00f6ring och sekretessmarkering \u00e4r och vem som kan f\u00e5 det.",
    "H\u00e4r\u00a0hittar du \u00e5tta filmer om vad skyddad folkbokf\u00f6ring och sekretessmarkering inneb\u00e4r, hur du ans\u00f6ker och vad du som lever med skyddade personuppgifter beh\u00f6ver t\u00e4nka p\u00e5.",
    "Skyddad folkbokf\u00f6ring ger ett starkare skydd \u00e4n sekretessmarkering.",
    "N\u00e4r du har en markering f\u00f6r skyddad folkbokf\u00f6ring f\u00e5r du vara folkbokf\u00f6rd i den gamla kommunen trots att du har flyttat d\u00e4rifr\u00e5n, eller i en annan kommun som du inte har haft n\u00e5gon anknytning till.",
    "De gamla adressuppgifterna tas bort och den nya adressen registreras\u00a0inte i folkbokf\u00f6ringen, och sprids d\u00e4rmed aldrig till andra myndigheter.",
    "En adress till Skatteverket registreras dit du f\u00e5r din post.",
    "Uppgifterna om att du har skyddad folkbokf\u00f6ring skickas till andra myndigheter och annan samh\u00e4llsservice som du har kontakt med, till exempel sjukv\u00e5rden, F\u00f6rs\u00e4kringskassan och kommunen.",
    "Det betyder att dessa instanser kan se att du har skyddad folkbokf\u00f6ring.",
    "Du kan f\u00e5 skyddad folkbokf\u00f6ring om det finns s\u00e4rskilda sk\u00e4l att anta att du kan bli utsatt f\u00f6r brott, f\u00f6rf\u00f6ljelser eller allvarliga trakasserier.",
    "\u00c4ven om Skatteverket bed\u00f6mer att det finns en risk f\u00f6r brott, f\u00f6rf\u00f6ljelse eller allvarliga trakasserier mot dig, m\u00e5ste en skyddad folkbokf\u00f6ring kunna antas f\u00e5 en faktisk effekt.",
    "Det inneb\u00e4r att du normalt m\u00e5ste flytta f\u00f6r att kunna f\u00e5 skyddad folkbokf\u00f6ring.",
    "Du m\u00e5ste ocks\u00e5 vara f\u00f6rsiktig med att l\u00e4mna ut dina personuppgifter, till exempel genom att de inte publiceras p\u00e5 internet av misstag.",
    "H\u00e4r \u00e4r n\u00e5gra exempel p\u00e5 situationer d\u00e5 du kan f\u00e5 skyddad folkbokf\u00f6ring: Du kan inte f\u00e5 skyddad folkbokf\u00f6ring om du saknar m\u00f6jlighet att sj\u00e4lv bidra till att den h\u00e4r skydds\u00e5tg\u00e4rden fungerar.",
    "Det g\u00e4ller till exempel i dessa fall: Skatteverket g\u00f6r en bed\u00f6mning av detta i varje enskilt \u00e4rende.",
    "Du som inte kan f\u00e5 skyddad folkbokf\u00f6ring kan i vissa fall f\u00e5 sekretessmarkering i st\u00e4llet.",
    "En sekretessmarkering \u00e4r den l\u00e4gre graden av skyddade personuppgifter.",
    "En sekretessmarkering \u00e4r en administrativ \u00e5tg\u00e4rd som g\u00f6r det sv\u00e5rare f\u00f6r andra att ta del av dina personuppgifter i folkbokf\u00f6ringsregistret.",
    "Sekretessmarkeringen omfattar alla dina personuppgifter.",
    "En sekretessmarkering fungerar som en varningssignal f\u00f6r Skatteverket och andra myndigheter om att en pr\u00f6vning ska g\u00f6ras innan uppgifterna om dig l\u00e4mnas ut.",
    "Det \u00e4r allts\u00e5 ingen absolut sekretess.",
    "En sekretessmarkering \u00e4r en administrativ \u00e5tg\u00e4rd som motsvarar hemligst\u00e4mpeln p\u00e5 ett dokument.",
    "Skatteverket kan registrera en\u00a0sekretessmarkering om det finns risk f\u00f6r att du uts\u00e4tts f\u00f6r brott, f\u00f6rf\u00f6ljelse eller allvarliga trakasserier.",
    "Du kan inte f\u00e5 sekretessmarkering f\u00f6r att du till exempel inte vill synas p\u00e5 internet eller har drabbats av id-kapning.",
    "Du kan f\u00e5 fingerade personuppgifter om du \u00e4r utsatt f\u00f6r s\u00e4rskilt allvarlig brottslighet och hotas till ditt liv, h\u00e4lsa eller frihet.",
    "Det inneb\u00e4r att du f\u00e5r nya identitetsuppgifter, till exempel ett nytt namn och ett nytt personnummer.",
    "Du ans\u00f6ker om fingerade personuppgifter hos Polisen.",
    "H\u00e4r kan du l\u00e4sa om hur du ans\u00f6ker om sekretessmarkering eller skyddad folkbokf\u00f6ring.",
    "Fyll i alla f\u00e4lt i\u00a0ans\u00f6kningsblanketten som du har f\u00e5tt.",
    "Om du skriver ett vanligt brev beh\u00f6ver du ta med alla f\u00f6ljande uppgifter: I ditt brev ska du ocks\u00e5\u00a0skriva varf\u00f6r du vill ans\u00f6ka om skyddad folkbokf\u00f6ring.",
    "Svara p\u00e5 f\u00f6ljande fr\u00e5gor: Skicka ocks\u00e5 med dokumentation som har betydelse f\u00f6r ditt \u00e4rende och din ber\u00e4ttelse i ans\u00f6kan.",
    "Det kan exempelvis vara n\u00e5got eller flera av f\u00f6ljande dokument: Du ska ocks\u00e5: Anledningen till att du beh\u00f6ver meddela s\u00e4rskild postadress \u00e4r att undvika att post g\u00e5r till den som hotar innan du har hunnit flytta till en permanent adress.",
    "Du kan till exempel anv\u00e4nda adressen till en kvinnojour eller ett juridiskt ombud.",
    "Du kan ocks\u00e5 komplettera din ans\u00f6kan med ny adress vid ett senare tillf\u00e4lle.",
    "Du som ska ans\u00f6ka om skyddad folkbokf\u00f6ring ska inte anv\u00e4nda e-tj\u00e4nsterna f\u00f6r att g\u00f6ra flyttanm\u00e4lan eller anm\u00e4la s\u00e4rskild postadress.",
    "Posta din ans\u00f6kan till Skatteverket.",
    "Det \u00e4r endast v\u00e5rdnadshavarna f\u00f6r ett barn som kan ans\u00f6ka om skyddad folkbokf\u00f6ring f\u00f6r barnet.",
    "Ans\u00f6kan \u00e4r likadan som ans\u00f6kan f\u00f6r vuxna.",
    "Det finns n\u00e5gra saker du beh\u00f6ver t\u00e4nka p\u00e5 n\u00e4r du ans\u00f6ker om skyddad folkbokf\u00f6ring f\u00f6r ett barn: N\u00e4r Skatteverket f\u00e5r in din ans\u00f6kan registreras vanligtvis en tillf\u00e4llig sekretessmarkering omedelbart.",
    "Denna finns kvar under hela den tid som Skatteverket utreder ditt \u00e4rende.",
    "Skatteverket skickar ett meddelande om detta till dig.",
    "\u00c4r det uppenbart att du inte uppfyller villkoren f\u00f6r skyddad folkbokf\u00f6ring eller sekretessmarkering registreras ingen tillf\u00e4llig sekretessmarkering.",
    "Skatteverket har r\u00e4tt att kontakta andra myndigheter, till exempel Polisen eller socialf\u00f6rvaltningen, som kan tillf\u00f6ra information i \u00e4rendet.",
    "Polisen eller socialf\u00f6rvaltningen kan ocks\u00e5 l\u00e4mna yttranden om de uppgifter som du har l\u00e4mnat och om allvaret i hotet.",
    "Skatteverket g\u00f6r sedan en samlad bed\u00f6mning av underlaget.",
    "N\u00e4r Skatteverket har fattat ett beslut om skyddad folkbokf\u00f6ring f\u00e5r du ett brev med detta.",
    "Skyddad folkbokf\u00f6ring ska som regel medges f\u00f6r obest\u00e4md tid men kan ocks\u00e5 begr\u00e4nsas till en viss tid om det finns s\u00e4rskilda sk\u00e4l f\u00f6r det.",
    "Fyll i alla f\u00e4lt i\u00a0ans\u00f6kningsblanketten som du f\u00e5tt.",
    "Om du skriver ett vanligt brev beh\u00f6ver du ta med alla f\u00f6ljande uppgifter: I ditt brev ska du ocks\u00e5\u00a0skriva varf\u00f6r du vill ans\u00f6ka om sekretessmarkering.",
    "Svara p\u00e5 f\u00f6ljande fr\u00e5gor: Skicka ocks\u00e5 med dokumentation som har betydelse f\u00f6r ditt \u00e4rende och din ber\u00e4ttelse i ans\u00f6kan.",
    "Det kan exempelvis vara n\u00e5got eller flera av f\u00f6ljande dokument: Du ska ocks\u00e5: Anledningen till att du beh\u00f6ver\u00a0anm\u00e4la s\u00e4rskild postadress\u00a0\u00e4r\u00a0att undvika att post g\u00e5r till den som hotar innan du har hunnit flytta till en permanent adress.",
    "Du kan till exempel\u00a0anv\u00e4nda adressen till en kvinnojour eller ett juridiskt ombud.",
    "Du kan ocks\u00e5 komplettera din ans\u00f6kan med flyttanm\u00e4lan vid ett senare tillf\u00e4lle.",
    "Du som ska ans\u00f6ka om sekretessmarkering ska inte anv\u00e4nda e-tj\u00e4nsterna f\u00f6r att g\u00f6ra flyttanm\u00e4lan eller anm\u00e4la s\u00e4rskild postadress.",
    "Posta din ans\u00f6kan till Skatteverket.",
    "Du hittar adressen p\u00e5 sidan Hit skickar du din ans\u00f6kan.",
    "N\u00e4r du ans\u00f6ker om sekretessmarkering f\u00f6r ett barn g\u00f6r du p\u00e5 samma s\u00e4tt som n\u00e4r du ans\u00f6ker om sekretessmarkering f\u00f6r vuxna, men det finns n\u00e5gra saker som du beh\u00f6ver t\u00e4nka p\u00e5: N\u00e4r Skatteverket f\u00e5r in din ans\u00f6kan registreras en tillf\u00e4llig sekretessmarkering under utredningens g\u00e5ng om det inte \u00e4r uppenbart att du inte uppfyller villkoren f\u00f6r sekretessmarkering.",
    "Du f\u00e5r ett meddelande att Skatteverket har registrerat en tillf\u00e4llig sekretessmarkering n\u00e4r vi har tagit emot din ans\u00f6kan.",
    "Innan en sekretessmarkering registreras bed\u00f6mer Skatteverket dina sk\u00e4l.",
    "Skatteverket har r\u00e4tt att kontakta andra myndigheter, till exempel Polisen eller socialn\u00e4mnd, som kan tillf\u00f6ra information.",
    "Polisen eller socialn\u00e4mnden kan ocks\u00e5 l\u00e4mna yttranden om\u00a0uppgifterna du l\u00e4mnat och om allvaret i hotet.",
    "N\u00e4r Skatteverket har fattat ett beslut f\u00e5r du din sekretessmarkering.",
    "En sekretessmarkering \u00e4r vanligtvis\u00a0giltig i\u00a0tv\u00e5 \u00e5r.",
    "Vad som g\u00e4ller f\u00f6r dig st\u00e5r i det brev du f\u00e5r n\u00e4r din sekretessmarkering blivit beslutad.",
    "Att leva med skyddade personuppgifter kan inneb\u00e4ra p\u00e5frestningar eftersom de vanliga kontakterna med olika samh\u00e4llsakt\u00f6rer bryts.",
    "H\u00e4r f\u00e5r du som lever med detta i din vardag svar p\u00e5 n\u00e5gra vanliga fr\u00e5gor.",
    "Du ska alltid vara f\u00f6rsiktig med att l\u00e4mna ut din adress.",
    "Om du beh\u00f6ver l\u00e4mna ut din adress ska du tala om att du har skyddade personuppgifter.",
    "Fr\u00e5ga hur mottagaren kommer att hantera dina uppgifter.",
    "Om mottagaren inte har s\u00e4rskilda rutiner f\u00f6r hur dina uppgifter ska hanteras i sin verksamhet ska du inte l\u00e4mna ut din riktiga adress utan i st\u00e4llet be mottagaren att anv\u00e4nda Skatteverkets f\u00f6rmedlingsuppdrag som du kan l\u00e4sa mer om p\u00e5 sidan Skicka post till n\u00e5gon som har skyddade personuppgifter.",
    "Skatteverket skickar dina personuppgifter digitalt till andra myndigheter, tillsammans med information om att du har en markering f\u00f6r skyddad folkbokf\u00f6ring eller en sekretessmarkering registrerad hos Skatteverket.",
    "Varje myndighet ansvarar sedan sj\u00e4lv f\u00f6r hur myndigheten hanterar dina uppgifter.",
    "Du kan kontakta kommunen om du vill veta hur rutinerna ser ut i den kommun d\u00e4r du bor.",
    "N\u00e4r du har skyddad folkbokf\u00f6ring syns aldrig dina uppgifter om din bostadsadress hos de som tar emot dina uppgifter.",
    "Dessa myndigheter och organisationer f\u00e5r automatiskt reda p\u00e5 att du har skyddade personuppgifter: Uppgiften om att du har skyddade personuppgifter n\u00e5r dessa myndigheter inom en vecka efter det att Skatteverket har fattat sitt beslut: Om du har barn som ocks\u00e5 har\u00a0skyddade personuppgifter \u00e4r det viktigt att du kommer \u00f6verens med skolan eller f\u00f6rskolan om hur dina barns uppgifter ska hanteras inom skolan.",
    "Det g\u00e4ller\u00a0till exempel\u00a0klasslistor, skolkataloger och skolsk\u00f6terskan.",
    "Du som vill veta mer hittar information p\u00e5 Skolverkets webbplats.",
    "Det \u00e4r enbart utvalda handl\u00e4ggare p\u00e5 Skatteverket som hanterar dina personuppgifter n\u00e4r du har skydd.",
    "D\u00e4rf\u00f6r kan det ta l\u00e4ngre tid att f\u00e5 svar p\u00e5 dina fr\u00e5gor.",
    "Du som har allm\u00e4nna fr\u00e5gor om till exempel namn, deklarationen eller skatter hittar information p\u00e5 Skatteverkets webbplats och i v\u00e5ra broschyrer.",
    "Det \u00e4r samma regler som g\u00e4ller f\u00f6r dig som f\u00f6r de som inte har skyddade personuppgifter.",
    "Du kan anv\u00e4nda Skatteverkets e-tj\u00e4nster f\u00f6r vissa personbevis f\u00f6r dig sj\u00e4lv.",
    "Om du beh\u00f6ver best\u00e4lla personbevis till olika mottagare, skickas personbeviset bara till den adress som finns hos Skatteverket.",
    "Det \u00e4r likadant med andra registerutdrag, till exempel n\u00e4r du har bytt namn.",
    "Skatteverket tar vanligtvis bort dina adressuppgifter p\u00e5 personbeviset eftersom vi d\u00e5 ocks\u00e5 tar bort risken att din adress blir k\u00e4nd f\u00f6r den mottagare som du l\u00e4mnar personbeviset till.",
    "Det beror p\u00e5 om du har sekretessmarkering eller om du har skyddad folkbokf\u00f6ring.",
    "Skicka alltid blanketten till din skyddsgrupp.",
    "N\u00e4r du har skyddade personuppgifter kan det vara sv\u00e5rt att teckna mobilabonnemang eller handla p\u00e5 faktura.",
    "Det beror p\u00e5 att f\u00f6retagen inte har tillg\u00e5ng till dina uppgifter i folkbokf\u00f6ringsregistret.",
    "Diskutera med f\u00f6retag och organisationer om hur ni p\u00e5 b\u00e4sta s\u00e4tt kan hantera dina \u00e4renden hos dem.",
    "Du ska vara mycket restriktiv med att anv\u00e4nda sociala medier n\u00e4r du har skyddade personuppgifter.",
    "T\u00e4nk p\u00e5 att sp\u00e4rra tj\u00e4nster och appar i din mobiltelefon som bidrar till att den plats du befinner dig p\u00e5\u00a0kan sp\u00e5ras.",
    "Det framg\u00e5r inte av sj\u00e4lva markeringen vilken uppgift i folkbokf\u00f6ringen som kan vara k\u00e4nslig.",
    "Det beh\u00f6ver inte bara vara adressen som \u00e4r den skyddsv\u00e4rda uppgiften, det kan \u00e4ven vara nytt namn eller uppgifter om n\u00e4rst\u00e5ende.",
    "Ja, det kan du g\u00f6ra.",
    "Har du skyddade personuppgifter kan du anm\u00e4la en adress dit du vill att din post ska g\u00e5 (s\u00e4rskild postadress).",
    "En s\u00e4rskild postadress kan till exempel vara till en person som du litar p\u00e5 och som kan ta emot din post eller till en postbox.",
    "V\u00e4lj en adress som fungerar och som du k\u00e4nner dig trygg med att din post skickas till.",
    "Om du har sekretessmarkering kan du anm\u00e4la s\u00e4rskild postadress med e-tj\u00e4nsten eller blanketten Anm\u00e4lan - S\u00e4rskild postadress SKV 7844.",
    "Om du d\u00e4remot har skyddad folkbokf\u00f6ring ska du inte anv\u00e4nda dig av e-tj\u00e4nsten utan anv\u00e4nda blanketten.",
    "Skicka alltid blanketten till din skyddsgrupp.",
    "Du kan anm\u00e4la s\u00e4rskild postadress p\u00e5 den h\u00e4r blanketten: Hur de som vill skicka post till dig ska g\u00f6ra st\u00e5r h\u00e4r: Om du har m\u00f6jlighet \u00e4r det bra att ansluta sig till en digital brevl\u00e5da f\u00f6r myndighetspost och att anv\u00e4nda autogiro och e-fakturor f\u00f6r f\u00f6rutsedd post.",
    "Post delas ut till den adress som du valt att f\u00e5 din fysiska post till.",
    "F\u00f6r att din adress ska vara s\u00e5 skyddad som m\u00f6jligt \u00e4r det bra att ha en s\u00e4rskild postadress dit din post g\u00e5r.",
    "En s\u00e4rskild postadress kan till exempel vara en person som du litar p\u00e5 och som kan ta emot din post eller till en postbox.",
    "Skatteverket f\u00f6rmedlar post till dig som har sekretessmarkering eller skyddad folkbokf\u00f6ring, f\u00f6r att du inte ska beh\u00f6va l\u00e4mna ut n\u00e5gon personlig adress till dem du f\u00e5r post fr\u00e5n.",
    "Eftersom det kan ta mer tid att f\u00e5 tillg\u00e5ng till posten f\u00f6r dig som har skydd \u00e4r det bra att anv\u00e4nda autogiro och e-fakturor f\u00f6r f\u00f6rutsedd post om du har m\u00f6jlighet till det.",
    "Hur du hanterar din post, exempelvis om n\u00e5gon annan tar hand om den \u00e5t dig eller om du g\u00f6r det sj\u00e4lv, beh\u00f6ver du ta st\u00e4llning till utifr\u00e5n din personliga situation.",
    "Fysisk post kan alltid inneb\u00e4ra viss risk, \u00e4ven med s\u00e4kerhets\u00e5tg\u00e4rder.",
    "Om du tar emot post som du misst\u00e4nker \u00e4r farlig f\u00f6r dig ska du kontakta polisen.",
    "Kommer det paket till dig som du inte best\u00e4llt beh\u00f6ver du inte h\u00e4mta ut det.",
    "Varje myndighet \u00e4r ansvarig f\u00f6r sina egna personregister.",
    "Det inneb\u00e4r att det \u00e4r myndigheten sj\u00e4lv som best\u00e4mmer vad som ska presenteras f\u00f6r sina handl\u00e4ggare och ut\u00e5t.",
    "Skatteverket har tagit fram en v\u00e4gledning f\u00f6r hur myndigheter b\u00f6r hantera skyddade personuppgifter hos sig."
]