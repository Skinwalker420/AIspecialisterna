[
    "Bodelning inneb\u00e4r att ni som \u00e4r gifta med varandra delar upp egendom mellan er.",
    "Ni ska i de allra flesta fall g\u00f6ra en bodelning om ni ska skiljas.",
    "Ni kan ocks\u00e5 g\u00f6ra en bodelning under \u00e4ktenskapet, om ni \u00e4r \u00f6verens om det.",
    "Skatteverket ansvarar f\u00f6r att registrera bodelningshandlingar och anm\u00e4lningar om bodelning.",
    "Beh\u00f6ver ni hj\u00e4lp med att uppr\u00e4tta\u00a0sj\u00e4lva bodelningshandlingen eller en\u00a0anm\u00e4lan om bodelning,\u00a0kan ni\u00a0v\u00e4nda er till en jurist.",
    "Om ni bodelar f\u00f6r att ni ska skiljas ska ni l\u00e4mna in en ans\u00f6kan om \u00e4ktenskapsskillnad till Tingsr\u00e4tten innan ni skriver bodelningshandlingen.",
    "Om ni vill bodela under \u00e4ktenskapet m\u00e5ste ni anm\u00e4la till Skatteverket att ni t\u00e4nker g\u00f6ra en bodelning innan ni kan skriva bodelningshandlingen.",
    "G\u00f6r s\u00e5 h\u00e4r f\u00f6r att anm\u00e4la bodelningen: N\u00e4r Skatteverket har tagit emot er anm\u00e4lan om bodelning kan ni g\u00e5 vidare med bodelningen.",
    "Avvakta d\u00e4rf\u00f6r ett par dagar innan ni skriver bodelningshandlingen, s\u00e5 att Skatteverket hinner ta emot er anm\u00e4lan.",
    "N\u00e4r vi har tagit emot anm\u00e4lan och registrerat den, kung\u00f6r (annonserar) vi det i Post- och inrikes tidningar.",
    "Oavsett varf\u00f6r ni bodelat kan ni, om ni vill, l\u00e4mna bodelningshandlingen till Skatteverket f\u00f6r registrering.",
    "G\u00f6r s\u00e5 h\u00e4r om ni vill registrera er bodelningshandling: N\u00e4r Skatteverket har tagit emot bodelningshandlingen och registrerat den, kung\u00f6r (annonserar) vi det i Post- och inrikes tidningar.",
    "Om du inte har m\u00f6jlighet att betala avgiften med bankgiro, eller i vissa fall med Swish, kan vi hj\u00e4lpa dig med betalningen i receptionen p\u00e5 Skatteverkets kontor i G\u00f6teborg, Malm\u00f6 och Sundbyberg."
]