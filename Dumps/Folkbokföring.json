[
    "N\u00e4r du ska anm\u00e4la flytt, byta namn eller gifta dig ska du kontakta Skatteverket.",
    "M\u00e5nga r\u00e4ttigheter och skyldigheter som du har \u00e4r beroende av att du \u00e4r folkbokf\u00f6rd och var du \u00e4r folkbokf\u00f6rd.",
    "Det g\u00e4ller\u00a0till exempel\u00a0olika bidrag, var du ska betala din skatt och var du ska r\u00f6sta.",
    "Med hj\u00e4lp av e-legitimation kan du g\u00f6ra flera av dina \u00e4renden digitalt.",
    "Det tar n\u00e5gra minuter att fylla i din flyttanm\u00e4lan i tj\u00e4nsten Flyttanm\u00e4lan.",
    "Se till att ha din nya adress och eventuellt l\u00e4genhetsnummer redo.",
    "Vi registrerar din flytt tidigast fr\u00e5n och med inflyttningsdagen som du har angett.",
    "Logga in om du vill kontrollera ditt namn eller vilken adress du \u00e4r folkbokf\u00f6rd p\u00e5.",
    "Du kan se information om namn, adress, civilst\u00e5nd och barn under 18 \u00e5r.",
    "Klicka p\u00e5 knappen Folkbokf\u00f6ring f\u00f6r att logga in.",
    "Du ska inte skicka in en till anm\u00e4lan f\u00f6r samma \u00e4rende.",
    "Har du fr\u00e5gor om din anm\u00e4lan eller vill g\u00f6ra n\u00e5gon \u00e4ndring, v\u00e4nligen kontakta Skatteupplysningen p\u00e5 telefon 0771-567 567 Du beh\u00f6ver en e-legitimation f\u00f6r att kunna g\u00f6ra dina \u00e4renden digitalt.",
    "L\u00e4r dig mer om folkbokf\u00f6ringen, den grundl\u00e4ggande registreringen av alla som bor i Sverige.",
    "Du kan l\u00e4sa om hur folkbokf\u00f6ringsuppgifterna sprids i samh\u00e4llet via Navet och SPAR."
]