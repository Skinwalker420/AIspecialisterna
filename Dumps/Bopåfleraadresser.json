[
    "F\u00f6r dig som bor i flera bost\u00e4der \u00e4r det viktigt att du \u00e4r folkbokf\u00f6rd p\u00e5 r\u00e4tt adress.",
    "Dubbel bos\u00e4ttning inneb\u00e4r att du bor i flera bost\u00e4der och att du bor i var och en av dem minst en sjundedel av din tid.",
    "Du kan bara vara folkbokf\u00f6rd p\u00e5 en adress.",
    "N\u00e4r vi p\u00e5 Skatteverket g\u00f6r en bed\u00f6mning av var du ska vara folkbokf\u00f6rd, tittar vi p\u00e5 flera omst\u00e4ndigheter i din livssituation.",
    "Exempel p\u00e5 s\u00e5dana omst\u00e4ndigheter \u00e4r: Det \u00e4r dina vanliga livsf\u00f6rh\u00e5llanden som ligger till grund f\u00f6r bed\u00f6mningen.",
    "Vi r\u00e4knar oftast inte in semestervistelser, tj\u00e4nsteresor eller andra tillf\u00e4lliga vistelser i v\u00e5r bed\u00f6mning.",
    "Ovanst\u00e5ende punkter ing\u00e5r i \u00e4ven i Skatteverkets bed\u00f6mning n\u00e4r du har dubbel bos\u00e4ttning i Sverige och i utlandet.",
    "Vissa barn bor p\u00e5 tv\u00e5 olika adresser.",
    "Det \u00e4r till exempel vanligt n\u00e4r barnets f\u00f6r\u00e4ldrar \u00e4r separerade, har varsin bostad och barnet sover hos b\u00e5da f\u00f6r\u00e4ldrarna.",
    "De grundl\u00e4ggande reglerna om folkbokf\u00f6ring g\u00e4ller \u00e4ven f\u00f6r dig som studerar.",
    "Grundregeln \u00e4r att du ska vara folkbokf\u00f6rd d\u00e4r du bor, det vill s\u00e4ga d\u00e4r du sover flest n\u00e4tter, men det finns undantag.",
    "Information\u00a0om avdrag f\u00f6r dubbel bos\u00e4ttning finns i Avdragslexikonet under bokstaven D (dubbel bos\u00e4ttning).",
    "Skatteverket har r\u00e4tt att g\u00f6ra kontrollbes\u00f6k i folkbokf\u00f6rings\u00e4renden.",
    "Vi g\u00f6r bes\u00f6ken f\u00f6r att s\u00e4kerst\u00e4lla att personer som bor i Sverige finns med i folkbokf\u00f6ringsregistret och att adressuppgifterna \u00e4r korrekta.",
    "Vid bes\u00f6ket g\u00e5r vi igenom olika fr\u00e5gor f\u00f6r att ta reda p\u00e5 om vi har r\u00e4tt information.",
    "F\u00f6r att vara s\u00e4kra p\u00e5 att vi pratar med r\u00e4tt person har Skatteverket r\u00e4tt att be om legitimation eller annan id-handling.",
    "Vi beh\u00f6ver inte informera om bes\u00f6ket i f\u00f6rv\u00e4g.",
    "Reglerna f\u00f6r kontrollbes\u00f6k ing\u00e5r i Folkbokf\u00f6ringslagen och b\u00f6rjade g\u00e4lla den 1 juli 2018.",
    "Om en person inte kan n\u00e5s med post p\u00e5 din adress ska du alltid skicka tillbaka brev till avs\u00e4ndaren genom att skriva \u201d\u00e5ter avs\u00e4ndaren: bor inte p\u00e5 denna adress\u201d p\u00e5 brevet och sedan posta det.",
    "P\u00e5 det s\u00e4ttet f\u00e5r avs\u00e4ndaren veta att personen inte finns p\u00e5 adressen.",
    "Om du k\u00e4nner personen \u00e4r det bra om du kan be hen att anm\u00e4la flytt till r\u00e4tt adress.",
    "Du meddelar Skatteverket enklast genom tj\u00e4nsten Visa folkbokf\u00f6rda p\u00e5 samma adress.",
    "I tj\u00e4nsten kan du L\u00e4mna s\u00e5 mycket information som du kan eftersom det hj\u00e4lper oss att snabbare r\u00e4tta felet."
]