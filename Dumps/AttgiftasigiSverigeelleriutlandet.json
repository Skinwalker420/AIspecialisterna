[
    "\u200bNi kan v\u00e4lja att gifta er i Sverige eller i utlandet.",
    "Beroende p\u00e5 var ni gifter er beh\u00f6ver ni skicka in olika typer av information till Skatteverket f\u00f6r att vi kunna avg\u00f6ra om vigseln kan godk\u00e4nnas och registreras i Sverige.",
    "Innan ni gifter er beh\u00f6ver ni ans\u00f6ka om hinderspr\u00f6vning hos Skatteverket.",
    "Det \u00e4r ett intyg om att ni f\u00e5r gifta er.",
    "N\u00e4r ni har f\u00e5tt intyget om hinderspr\u00f6vning ska ni l\u00e4mna det till vigself\u00f6rr\u00e4ttaren.",
    "Ni kan gifta er inf\u00f6r Vigself\u00f6rr\u00e4ttaren m\u00e5ste vara beh\u00f6rig.",
    "Det betyder att en svensk myndighet (Kammarkollegiet eller l\u00e4nsstyrelsen) har best\u00e4mt att personen f\u00e5r vara vigself\u00f6rr\u00e4ttare.",
    "N\u00e4r ni har gift er kommer vigself\u00f6rr\u00e4ttaren att informera Skatteverket om det.",
    "I vissa l\u00e4nder finns det svenska vigself\u00f6rr\u00e4ttare som har f\u00e5tt den svenska regeringens tillst\u00e5nd att viga utomlands.",
    "Ni m\u00e5ste sj\u00e4lva ta reda p\u00e5 om det finns en svensk vigself\u00f6rr\u00e4ttare med tillst\u00e5nd i det land d\u00e4r ni vill gifta er.",
    "Innan ni gifter er beh\u00f6ver ni ans\u00f6ka om hinderspr\u00f6vning.L\u00e4s mer p\u00e5 regeringens samt Svenska kyrkans webbplatser.",
    "N\u00e4r ni har gift er inf\u00f6r en svensk vigself\u00f6rr\u00e4ttare utomlands kommer vigself\u00f6rr\u00e4ttaren att informera Skatteverket om det.",
    "Ni m\u00e5ste sj\u00e4lva ta reda p\u00e5 vad som kr\u00e4vs f\u00f6r att ni ska f\u00e5 gifta er i det aktuella landet.",
    "I vissa l\u00e4nder kan ni beh\u00f6va ett \u00e4ktenskapscertifikat fr\u00e5n Skatteverket f\u00f6r att kunna gifta er.",
    "Ni ans\u00f6ker om \u00e4ktenskapscertifikat hos Skatteverket.",
    "N\u00e4r ni har gift er utomlands beh\u00f6ver ni informera Skatteverket om att ni har gift er.",
    "Det kan ni g\u00f6ra genom att skicka in ett brev eller bes\u00f6ka ett servicekontor.Ni beh\u00f6ver l\u00e4mna uppgift om: Det \u00e4r bra om ni bifogar en kopia av ett intyg om att ni \u00e4r gifta.",
    "Det \u00e4r ocks\u00e5 bra om ni skickar med kopior av era pass eller identitetshandlingar.",
    "Om det \u00e4r n\u00e5got som saknas kommer Skatteverket att kontakta er.",
    "Skicka uppgifterna till:SkatteverketFolkbokf\u00f6ringen205 30 Malm\u00f6 Skatteverket kommer pr\u00f6va om det utl\u00e4ndska \u00e4ktenskapet g\u00e4ller i Sverige.",
    "N\u00e4r Skatteverket har fattat beslut kommer ni att f\u00e5 information om det.",
    "F\u00f6r att ni ska f\u00e5 gifta er p\u00e5 en utl\u00e4ndsk ambassad i Sverige kr\u00e4vs att den svenska regeringen har best\u00e4mt att personalen p\u00e5 ambassaden f\u00e5r viga i Sverige.",
    "Kontakta Regeringskansliet f\u00f6r mer information om vilka ambassader som har tillst\u00e5nd att viga.",
    "Om ambassaden inte har f\u00e5tt tillst\u00e5nd g\u00e4ller \u00e4ktenskapet inte i Sverige.",
    "Om en av er eller b\u00e5da tv\u00e5 vill byta efternamn n\u00e4r ni gifter er beh\u00f6ver ni ans\u00f6ka om det separat.",
    "Ni kan omvandla ert registrerade partnerskap till ett \u00e4ktenskap genom att gemensamt anm\u00e4la det till Skatteverket.",
    "Det kan ni g\u00f6ra genom att skicka in ett brev eller bes\u00f6ka ett servicekontor.Ni beh\u00f6ver l\u00e4mna uppgift om: Ett annat s\u00e4tt att omvandla ett registrerat partnerskap till ett \u00e4ktenskap \u00e4r att en beh\u00f6rig vigself\u00f6rr\u00e4ttare viger er.",
    "D\u00e5 beh\u00f6ver ni inte ans\u00f6ka om hinderspr\u00f6vning.",
    "Vigself\u00f6rr\u00e4ttaren kommer att informera Skatteverket om vigseln.",
    "Det tar olika l\u00e5ng tid innan ditt \u00e4rende tilldelas en handl\u00e4ggare beroende p\u00e5 vilket folkbokf\u00f6rings\u00e4rende som du vill ha hj\u00e4lp med.",
    "Handl\u00e4ggningstiden \u00e4r olika beroende p\u00e5 om ytterligare utredning eller komplettering beh\u00f6vs f\u00f6r ditt \u00e4rende.",
    "Vi behandlar \u00e4renden i den ordning de kommer in till oss och ger ingen f\u00f6rtur.",
    "Om ni ans\u00f6ker om hinderspr\u00f6vning och b\u00e5da \u00e4r folkbokf\u00f6rda i Sverige tar det cirka tv\u00e5 veckor innan ert \u00e4rende f\u00e5r en handl\u00e4ggare.",
    "Om ni ans\u00f6ker om hinderspr\u00f6vning och bara en av er \u00e4r folkbokf\u00f6rd i Sverige tar det cirka fyra veckor innan ert \u00e4rende f\u00e5r en handl\u00e4ggare.",
    "Om ni ans\u00f6ker om hinderspr\u00f6vning och ingen av er \u00e4r svensk medborgare eller har hemvist i Sverige tar det cirka elva veckor innan ert \u00e4rende f\u00e5r en handl\u00e4ggare.",
    "Om du ans\u00f6ker om \u00e4ktenskapscertifikat tar det cirka en vecka innan ditt \u00e4rende f\u00e5r en handl\u00e4ggare.",
    "Om ni har gift er i Sverige tar det cirka tv\u00e5 veckor innan ert \u00e4rende f\u00e5r en handl\u00e4ggare.",
    "Om ni har gift er i ett annat land \u00e4n Sverige tar det cirka nio veckor innan ert \u00e4rende f\u00e5r en handl\u00e4ggare efter att ni har skickat in vigselhandlingen."
]