[
    "Om du har blivit folkbokf\u00f6rd p\u00e5 kommunen beror det p\u00e5 att Skatteverket inte har kunnat folkbokf\u00f6ra dig p\u00e5 en fastighet, men har kunnat h\u00e4nf\u00f6ra din bos\u00e4ttning till en viss kommun.",
    "Du kan ocks\u00e5 bli tillf\u00e4lligt folkbokf\u00f6rd p\u00e5 kommunen om din befintliga adress sannolikt \u00e4r felaktig.",
    "Om du inte ska vara folkbokf\u00f6rd p\u00e5 kommunen, kontakta oss snarast m\u00f6jligt f\u00f6r att anm\u00e4la var du bor.",
    "Det g\u00f6r du enklast genom en flyttanm\u00e4lan.",
    "N\u00e4r du \u00e4r folkbokf\u00f6rd p\u00e5 kommunen har du i stort sett samma r\u00e4ttigheter och skyldigheter som en person som \u00e4r folkbokf\u00f6rd p\u00e5 en fastighet, men med vissa undantag.",
    "Konsekvenser av att vara folkbokf\u00f6rd p\u00e5 kommunen: Fr\u00e5n och med den 1 september 2022 kan Skatteverket tillf\u00e4lligt folkbokf\u00f6ra en person p\u00e5 kommunen om hens nuvarande folkbokf\u00f6ringsadress sannolikt \u00e4r felaktig och det leder till besv\u00e4r f\u00f6r n\u00e5gon annan som \u00e4ger, hyr, eller \u00e4r folkbokf\u00f6rd p\u00e5 samma fastighet eller l\u00e4genhet.",
    "Detta g\u00e4ller medan vi utreder personens r\u00e4tta folkbokf\u00f6ringsadress."
]