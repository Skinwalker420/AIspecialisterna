[
    "Ett av Skatteverkets verktyg f\u00f6r att kontrollera folkbokf\u00f6ringsuppgifter \u00e4r kontrollbes\u00f6k.",
    "Syftet med kontrollbes\u00f6ket \u00e4r att ta reda p\u00e5 om du \u00e4r r\u00e4tt folkbokf\u00f6rd.",
    "Skatteverket kan g\u00f6ra kontrollbes\u00f6k n\u00e4r vi har f\u00f6rs\u00f6kt n\u00e5 en person utan att lyckas.",
    "Vi kan ocks\u00e5 g\u00f6ra bes\u00f6k n\u00e4r vi har tagit emot underr\u00e4ttelser om misst\u00e4nkt felaktig folkbokf\u00f6ring.",
    "Vi beslutar om att g\u00f6ra kontrollbes\u00f6k efter signaler i v\u00e5ra datasystem, egna utredningar eller underr\u00e4ttelser fr\u00e5n olika akt\u00f6rer.",
    "Vi tar emot omkring 120 000 underr\u00e4ttelser fr\u00e5n privatpersoner, fastighets\u00e4gare och myndigheter varje \u00e5r.",
    "Underr\u00e4ttelserna kan handla om misstanke om felaktig folkbokf\u00f6ring f\u00f6r personer som Det \u00e4r v\u00e5ra handl\u00e4ggare som genomf\u00f6r kontrollbes\u00f6k inom folkbokf\u00f6ring.",
    "Ett kontrollbes\u00f6k b\u00f6rjar med att handl\u00e4ggarna ringer p\u00e5 d\u00f6rren, presenterar sig och visar sina tj\u00e4nstekort.",
    "Du kommer ocks\u00e5 f\u00e5 ta del av ett beslut om sj\u00e4lva kontrollbes\u00f6ket som f\u00f6rklarar varf\u00f6r de \u00e4r d\u00e4r.",
    "Om du vill vara s\u00e4ker p\u00e5 att personerna kommer fr\u00e5n Skatteverket kan du g\u00f6ra en kontrollringning till Securitas.",
    "Securitas telefonnummer finns p\u00e5 handl\u00e4ggarnas tj\u00e4nstekort.",
    "I samtalet kommer du ombes att s\u00e4ga n\u00e5gra av de siffror som finns p\u00e5 handl\u00e4ggarens tj\u00e4nstekort.",
    "Siffrorna fungerar som verifikationskod hos Securitas.",
    "Du som f\u00e5r bes\u00f6k blir ombedd att identifiera dig och kan f\u00e5 fr\u00e5gor om hur l\u00e4nge du har bott i bostaden och om det brukar befinna sig flera personer p\u00e5 adressen.",
    "Handl\u00e4ggarna kan \u00e4ven fotografera utanf\u00f6r bostaden, som postboxar i en trappuppg\u00e5ng eller parkerade bilar p\u00e5 en uppfart.",
    "Det ing\u00e5r inte i Skatteverkets befogenheter att unders\u00f6ka en l\u00e4genhet eller titta i sk\u00e5p och l\u00e5dor.",
    "V\u00e5ra handl\u00e4ggare som genomf\u00f6r kontrollbes\u00f6k identifierar sig s\u00e5 h\u00e4r: Ibland beh\u00f6ver vi g\u00f6ra flera bes\u00f6k f\u00f6r att kunna avsluta en utredning.",
    "Vi f\u00f6rs\u00f6ker anpassa oss till tidpunkter n\u00e4r vi bed\u00f6mer att personer kan vara hemma.",
    "Du har r\u00e4tt att neka v\u00e5ra handl\u00e4ggare att komma in i bostaden, men du kan inte \u00f6verklaga ett beslut om kontrollbes\u00f6k.",
    "Resultatet av v\u00e5r kontroll kan bli ett beslut om \u00e4ndrad folkbokf\u00f6ring, oavsett om vi f\u00e5tt komma in i bostaden eller inte.",
    "Du kan l\u00e4sa mer p\u00e5 sidan Folkbokf\u00f6ringskontroller."
]