[
    "Du som \u00e4r svensk medborgare, har flyttat till Sverige och planerar att bo h\u00e4r i minst ett \u00e5r ska i de flesta fall vara folkbokf\u00f6rd h\u00e4r.",
    "Du beh\u00f6ver anm\u00e4la din flytt till Sverige och personligen bes\u00f6ka ett servicekontor.",
    "Det \u00e4r Skatteverket som beslutar om du uppfyller f\u00f6ruts\u00e4ttningarna f\u00f6r att bli folkbokf\u00f6rd.",
    "Att vara folkbokf\u00f6rd inneb\u00e4r att du \u00e4r registrerad som bosatt i Sverige.",
    "Personuppgifter som vi registrerar \u00e4r till exempel din adress, f\u00f6delsetid, namn och civilst\u00e5nd.",
    "N\u00e4r du blir folkbokf\u00f6rd i Sverige f\u00f6rsta g\u00e5ngen f\u00e5r du \u00e4ven ett personnummer.",
    "Anv\u00e4nd tj\u00e4nsten Flytta till Sverige f\u00f6r att l\u00e4mna in din anm\u00e4lan.",
    "Tj\u00e4nsten finns p\u00e5 engelska, arabiska och svenska.",
    "Du kan ocks\u00e5 f\u00e5 hj\u00e4lp med att anv\u00e4nda tj\u00e4nsten p\u00e5 ett servicekontor.",
    "Du och dina familjemedlemmar som flyttar med dig m\u00e5ste personligen bes\u00f6ka ett servicekontor f\u00f6r identitetskontroll n\u00e4r ni har flyttat till Sverige.",
    "Du ska boka tid f\u00f6r identitetskontroll p\u00e5 utvalda servicekontor.",
    "D\u00e5 kan du ocks\u00e5 l\u00e4mna in din anm\u00e4lan om du inte redan har skickat in den digitalt.",
    "Tillsammans med din anm\u00e4lan beh\u00f6ver du Du ska visa din identitet.",
    "Det g\u00f6r du genom att visa en identitetshandling s\u00e5 som ditt pass eller ditt nationella id-kort.",
    "Ditt k\u00f6rkort \u00e4r i regel inte tillr\u00e4ckligt f\u00f6r att visa din identitet.",
    "Saknar du som \u00e4r svensk medborgare en identitetshandling s\u00e5 ska du ans\u00f6ka om en s\u00e5dan hos Polisen.",
    "Om du har blivit folkbokf\u00f6rd i Sverige och f\u00e5r ett personnummer, ers\u00e4tter det samordningsnumret.",
    "Hos Polisen kan du ta reda p\u00e5 vad som h\u00e4nder med dina svenska resehandlingar n\u00e4r du som har samordningsnummer folkbokf\u00f6rts.",
    "Du ska uppge Se till att ditt namn finns p\u00e5 d\u00f6rren eller postboxen i entr\u00e9n.",
    "Det g\u00e4ller oavsett hur du bor.",
    "Om du anger c/o (care of) kommer detta inte att registreras hos Skatteverket.",
    "Bor du p\u00e5 exempelvis ett hotell eller vandrarhem ska du uppge den adressen i din anm\u00e4lan.",
    "Om du flyttar till ett annat boende innan du har blivit registrerad i folkbokf\u00f6ringen och har f\u00e5tt ditt personnummer, ska du anm\u00e4la din nya adress och fr\u00e5n vilket datum du bor d\u00e4r.",
    "Det g\u00f6r du genom att kontakta Skatteupplysningen eller bes\u00f6ka ett servicekontor.",
    "Ber\u00e4tta vad din avsikt \u00e4r med din vistelse i Sverige.",
    "Du kan till exempel ber\u00e4tta N\u00e4r du flyttar sj\u00e4lv eller n\u00e4r din familj flyttar till Sverige vid en senare tidpunkt, beh\u00f6ver Skatteverket registrera ditt civilst\u00e5nd i folkbokf\u00f6ringen.",
    "Du kan l\u00e4sa om vad som g\u00e4ller n\u00e4r din familjemedlem flyttar vid en senare tidpunkt h\u00e4r p\u00e5 webbplatsen.",
    "N\u00e4r du flyttar till Sverige samtidigt som din familj beh\u00f6ver Skatteverket registrera dina familjerelationer i vissa fall.",
    "N\u00e4r du flyttar med en person som du \u00e4r gift med eller registrerad som partner med ska ni visa underlag p\u00e5 det.",
    "Det kan exempelvis vara vigselbevis, utdrag ur civilregistret eller familjebok.",
    "N\u00e4r du har barn under 18 \u00e5r som flyttar med dig ska du visa vilka som \u00e4r f\u00f6r\u00e4ldrar och v\u00e5rdnadshavare till barnet.",
    "Du kan visa underlag som exempelvis f\u00f6delsebevis, utdrag ur civilregistret eller familjebok.",
    "Om det finns en v\u00e5rdnadsdom eller ett v\u00e5rdnadsavg\u00f6rande ska du visa det ocks\u00e5.",
    "Om du inte har dessa handlingar kan det vara relevant f\u00f6r Skatteverket att se ditt och barnets beslut om uppeh\u00e5llstillst\u00e5nd fr\u00e5n Migrationsverket, eller annan dokumentation som kan visa er relation.",
    "F\u00f6r ett barn under 18 \u00e5r ska en anm\u00e4lan om flytt till Sverige g\u00f6ras gemensamt av barnets v\u00e5rdnadshavare.",
    "Om n\u00e5gon av v\u00e5rdnadshavarna inte kan n\u00e4rvara p\u00e5 servicekontoret beh\u00f6ver en v\u00e5rdnadshavare ha r\u00e4tt att f\u00f6retr\u00e4da barnet.",
    "Det kan du som v\u00e5rdnadshavare g\u00f6ra med exempelvis ett skriftligt medgivande fr\u00e5n den andra v\u00e5rdnadshavaren.",
    "Barn som har fyllt 16 \u00e5r har r\u00e4tt att sj\u00e4lva g\u00f6ra en anm\u00e4lan om flytt till Sverige.",
    "Om din familjemedlem inte \u00e4r svensk medborgare eller medborgare i ett annat nordiskt land beh\u00f6ver hen visa att hen har uppeh\u00e5llsr\u00e4tt eller uppeh\u00e5llstillst\u00e5nd i Sverige.",
    "Din familjemedlem kan l\u00e4sa mer om vad som g\u00e4ller h\u00e4r p\u00e5 webbplatsen.",
    "Om Skatteverket beh\u00f6ver f\u00e5 mer information fr\u00e5n dig s\u00e5 skickar vi oftast ut ett brev, men vi kan \u00e4ven kontakta dig via mejl och telefon.",
    "Det \u00e4r viktigt att ditt namn finns d\u00e4r posten levereras exempelvis p\u00e5 din brevl\u00e5da.",
    "Om Skatteverket inte kan n\u00e5 dig, kan din anm\u00e4lan om flytt till Sverige inte handl\u00e4ggas.",
    "Det kan inneb\u00e4ra att du inte blir folkbokf\u00f6rd och inte f\u00e5r ett personnummer.",
    "Du kan ans\u00f6ka om ett id-kort n\u00e4r du folkbokf\u00f6rts och f\u00e5tt ett personnummer."
]