[
    "\u00c4ndra juridiskt k\u00f6n Det kan vara mycket att t\u00e4nka p\u00e5 f\u00f6r dig som har f\u00e5tt eller kommer att f\u00e5 \u00e4ndrat juridiskt k\u00f6n och d\u00e4rmed ett nytt personnummer.",
    "D\u00e4rf\u00f6r har vi samlat information s\u00e4rskilt f\u00f6r dig p\u00e5 denna sida.",
    "Bra att t\u00e4nka p\u00e5 n\u00e4r du \u00e4ndrar juridiskt k\u00f6nH\u00e4r ser du en lista \u00f6ver vad som kan vara bra att t\u00e4nka p\u00e5.",
    "L\u00e4ngre ner kan du l\u00e4sa om varje punkt.Ans\u00f6k om identitetshandlingar med ditt nya personnummer.",
    "Kontakta till exempel banker, f\u00f6rs\u00e4kringsbolag, f\u00f6reningar och andra privata akt\u00f6rer du \u00e4r medlem eller kund hos.",
    "Ans\u00f6k om namn\u00e4ndring och sekretessmarkering, om du vill det.",
    "Ans\u00f6k om ny e-legitimation och digital brevl\u00e5da.Sist hittar du information om hur vi beskriver familjerelationer i folkbokf\u00f6ringen.Ans\u00f6k om identitetshandlingar med ditt nya personnummerN\u00e4r du har f\u00e5tt ditt nya personnummer beh\u00f6ver du s\u00e5 fort som m\u00f6jligt ans\u00f6ka om nytt id-kort, pass och eventuell f\u00f6rarlicens f\u00f6r till exempel taxi.",
    "Ditt pass blir ogiltigt i samband med att du f\u00e5r nytt personnummer.",
    "Nytt k\u00f6rkortsunderlag f\u00e5r du automatiskt.I v\u00e4ntan p\u00e5 nya id-handlingar legitimerar du dig med dina gamla id-handlingar tillsammans med brevet fr\u00e5n Skatteverket om ditt nya personnummer.",
    "D\u00e4rf\u00f6r \u00e4r det viktigt att din gamla id-handling har ett giltighetsdatum som inte har g\u00e5tt ut.H\u00f6r av dig till f\u00f6retag som du \u00e4r kund hosH\u00f6r av dig till privata akt\u00f6rer som du \u00e4r kund hos eller f\u00f6reningar d\u00e4r du \u00e4r medlem.",
    "Detta \u00e4r s\u00e4rskilt viktigt ifall du har sekretessmarkering, eftersom dessa inte kan h\u00e4mta dina personuppgifter automatiskt.Myndigheter, kommuner, sjukv\u00e5rd och liknande f\u00e5r automatiskt tillg\u00e5ng till ditt nya personnummer, \u00e4ven om du har sekretessmarkering.",
    "Normalt har de informationen inom en vecka.N\u00e4r myndigheterna och andra f\u00e5r information om ditt nya personnummer flyttar de \u00f6ver informationen som \u00e4r kopplad till dig, till ditt nya personnummer.",
    "Till exempel dina pensionsgrundande inkomster och eventuella h\u00f6gskolepo\u00e4ng.Ans\u00f6k om namn\u00e4ndring och sekretessmarkering, om du vill detOm du vill byta ditt f\u00f6rnamn m\u00e5ste du ans\u00f6ka om det hos Skatteverket.",
    "Du kan v\u00e4lja manligt och kvinnligt kodade namn, oavsett vilket juridiskt k\u00f6n du har.",
    "Vill du ans\u00f6ka om sekretessmarkering av dina personuppgifter?Du m\u00e5ste ans\u00f6ka om sekretessmarkering samtidigt som du ans\u00f6ker om nytt namn om du vill vara s\u00e4ker p\u00e5 att ditt nya namn inte sprids.",
    "Ett villkor f\u00f6r att f\u00e5 sekretessmarkering \u00e4r att du kan visa f\u00f6r Skatteverket att du \u00e4r i en process av att f\u00e5 \u00e4ndrat juridiskt k\u00f6n, till exempel genom ett intyg fr\u00e5n v\u00e5rden.T\u00e4nk p\u00e5 att det \u00e4r lite besv\u00e4rligt att leva med skyddade personuppgifter eftersom det \u00e4r f\u00e4rre personer som har tillg\u00e5ng till dina personuppgifter hos myndigheter och f\u00f6retag.",
    "\u00c4r du utsatt f\u00f6r hat och hot ska du sj\u00e4lvklart ans\u00f6ka om sekretessmarkering hos folkbokf\u00f6ringen.Dina nya personuppgifter kommer att synas hos de som du har eller har haft relation till i folkbokf\u00f6ringen, f\u00f6r\u00e4ldrar make/maka och barn i samband med byte av personnummer.Om du har sekretessmarkering \u00e4r det extra viktigt att du sj\u00e4lv h\u00f6r av dig till privata f\u00f6retag som du har kontakt med, eftersom de inte kan h\u00e4mta uppgifter om dig automatiskt n\u00e4r du har sekretessmarkering.NamnSkyddade personuppgifterAns\u00f6k om ny e-legitimation och digital brevl\u00e5daN\u00e4r du f\u00e5tt ditt nya personnummer beh\u00f6ver du uppdatera din e-legitimation och eventuella digitala brevl\u00e5da.",
    "Det b\u00f6r du g\u00f6ra i den h\u00e4r ordningen:Avsluta din gamla digitala brevl\u00e5da.",
    "Gl\u00f6m inte att spara information som du beh\u00f6ver ha kvar.Skaffa en ny e-legitimation kopplad till ditt nya personnummer.",
    "Hur du g\u00f6r beror p\u00e5 vilken e-legitimation du vill ha, s\u00e5 du beh\u00f6ver sj\u00e4lv ta reda p\u00e5 vad som g\u00e4ller.Skaffa en ny digital brevl\u00e5da kopplad till ditt nya personnummer.Om du vill avsluta din gamla digitala brevl\u00e5da efter att din e-legitimation har blivit ogiltig beh\u00f6ver du kontakta Myndigheten f\u00f6r digital f\u00f6rvaltning (Digg) och be dem inaktivera den gamla brevl\u00e5dan.Digg \u2013 Myndigheten f\u00f6r digital f\u00f6rvaltning L\u00e4nk till annan webbplats.",
    "Om du har f\u00e5tt \u00e4ndrat juridiskt k\u00f6n i ett annat land \u00e4n SverigeOm du har ett beslut fr\u00e5n ett annat land om att du har \u00e4ndrat juridiskt k\u00f6n, kan du visa upp det f\u00f6r Skatteverket.",
    "D\u00e5 blir detta ditt juridiska k\u00f6n \u00e4ven i Sverige.",
    "Ett villkor \u00e4r att du bodde eller var medborgare i det aktuella landet n\u00e4r beslutet fattades.",
    "Ett annat villkor \u00e4r att det juridiska k\u00f6net \u00e4r man eller kvinna, eftersom det bara finns tv\u00e5 juridiska k\u00f6n i Sverige.",
    "Om du har ett annat juridiskt k\u00f6n, g\u00e4ller detta:Om du aldrig har varit folkbokf\u00f6rd i Sverige kan du v\u00e4lja om ditt juridiska k\u00f6n i Sverige ska vara kvinna eller man.Om du tidigare har varit folkbokf\u00f6rd i Sverige beh\u00e5ller du det juridiska k\u00f6n som redan finns registrerat i folkbokf\u00f6ringen.",
    "Dina relationer uppdateras med dina nya personuppgifter i folkbokf\u00f6ringenN\u00e4r du har f\u00e5tt ett nytt personnummer uppdateras det i folkbokf\u00f6ringen f\u00f6r de personer du har relation till, f\u00f6r\u00e4ldrar make/maka och barn.Om du har barn och tidigare var registrerad som deras mor, kommer du efter personnummerbytet att vara registrerad som deras far och omv\u00e4nt.Om du \u00e4r gift och tidigare var registrerad som maka, kommer du efter personnummerbytet att vara registrerad med ditt aktuella namn och personnummer.Om du \u00e4r registrerad som barn kommer du efter personnummerbytet att vara registrerad med aktuellt namn och personnummer."
]