[
    "Kyrkob\u00f6ckerna fr\u00e5n \u00e4ldsta tid till nutid f\u00f6rvaras dels i f\u00f6rsamlingarnas kyrkoarkiv och dels i regionala landsarkiv och stadsarkiv.",
    "Den som vill f\u00e5 uppgifter fr\u00e5n f\u00f6rsamlingarnas kyrkoarkiv har att v\u00e4nda sig till respektive pastors\u00e4mbete (se under rubriken Pastorsexpeditioner i telefonkatalogens gula del).",
    "Som en allm\u00e4n regel g\u00e4ller principiellt att de handlingar, som \u00e4r \u00e4ldre \u00e4n 100\u00a0\u00e5r skall \u00f6verl\u00e4mnas till landsarkiven (stadsarkiven).",
    "Emellertid har i praktiken dessa institutioner vanligen tagit emot kyrkoarkiven hos f\u00f6rsamlingarna fram till ca 1895.",
    "Man kan allts\u00e5 normalt utg\u00e5 fr\u00e5n att kyrkobok f\u00f6r tiden fram till 1895 finns p\u00e5 landsarkiv (stadsarkiv) och fr\u00e5n detta \u00e5r i f\u00f6rsamlingarnas kyrkoarkiv.",
    "Handlingar fr\u00e5n de upph\u00f6rda garnisons- eller milit\u00e4rf\u00f6rsamlingarna har oftast \u00f6verl\u00e4mnats till landsarkiv (stadsarkiv).",
    "Ett tjugotal f\u00f6rsamlingar, fr\u00e4mst inom Kopparbergs l\u00e4n, har sedan b\u00f6rjan av 1900- talet f\u00e5tt dispens fr\u00e5n skyldigheten att avl\u00e4mna sina handlingar till landsarkiv.",
    "Som regel har en f\u00f6rsamling per l\u00e4n utsetts till typarkiv vilket inneb\u00e4r att ingen mera omfattande gallring av f\u00f6rsamlingarnas handlingar, t ex bilagor till kyrkob\u00f6ckerna, sker.",
    "Dessa institutioner har - utom att f\u00f6rvara \u00e4ldre kyrkob\u00f6cker enligt vad som sagts i f\u00f6reg\u00e5ende stycke - \u00e4ven att ha tillsyn \u00f6ver arkivverksamheten hos f\u00f6rsamlingarna avseende f\u00f6rvaring, l\u00e4mplig skrivmateriel, f\u00f6rtecknande av arkivmaterialet och gallring av ov\u00e4sentliga handlingar.",
    "Kyrkohandlingarna p\u00e5 arkiven \u00e4r tillg\u00e4ngliga f\u00f6r forskning endast inom arkivets lokaler.",
    "De l\u00e5nas i princip inte ut till andra institutioner.",
    "M\u00f6jligheterna att erh\u00e5lla kontaktkoplor ur dessa arkivalier \u00e4r vidare starkt begr\u00e4nsade.",
    "De str\u00e4nga reglerna har sin grund i s\u00e4kerhet och den starka f\u00f6rslitning, som handlingarna tidigare varit utsatta f\u00f6r.",
    "Betr\u00e4ffande m\u00f6jligheter att f\u00e5 kopior se \u00e4ven i det f\u00f6ljande under rubriken - Mikrofilm p\u00e5 l\u00e4nsbibliotek, m m\".",
    "De regionala arkiven har f\u00f6ljande geografiska omfattning: Landsarkivet i Uppsala:Uppsala, S\u00f6dermanlands, \u00d6rebro, V\u00e4stmanlands och Kopparbergs l\u00e4n.",
    "Landsarkivet i Vadstena:\u00d6sterg\u00f6tlands, J\u00f6nk\u00f6pings, Kronobergs och Kalmar l\u00e4n.",
    "Landsarkivet i Visby:Gotlands l\u00e4n.",
    "Landsarkivet i Lund:Blekinge, Kristianstad, Malm\u00f6hus (utom Malm\u00f6 kommun) och Hallands l\u00e4n.",
    "Landsarkivet i G\u00f6teborg:G\u00f6teborgs och Bohus, \u00c4lvsborgs, Skaraborgs och V\u00e4rmlands l\u00e4n.",
    "Landsarkivet i H\u00e4rn\u00f6sand:G\u00e4vleborgs, V\u00e4sternorrlands, V\u00e4sterbottens och Norrbottens l\u00e4n.",
    "Landsarkivet i \u00d6stersund:J\u00e4mtlands l\u00e4n.",
    "Stockholms stadsarkivf\u00f6rvarar arkivalier f\u00f6r Stockholms l\u00e4n.",
    "Stadsarkivet i Malm\u00f6f\u00f6rvarar arkivalier f\u00f6r Malm\u00f6 kommun.",
    "SCB-utdragKopior av husf\u00f6rh\u00f6rs- eller f\u00f6rsamlingsboksuppgifter f\u00f6r vart tionde \u00e5r fr\u00e5n 1860 till 1945 har av f\u00f6rsamlingarna s\u00e4nts in till Statistiska Centralbyr\u00e5n (SCB) i Stockholm.",
    "Dit har \u00e4ven skickats utdrag ur f\u00f6delse-, vigsel- och d\u00f6db\u00f6cker f\u00f6r varje \u00e5r 1860-1949.",
    "Utdragen inneh\u00e5ller n\u00e5got f\u00e4rre uppgifter om f\u00f6rr\u00e4ttningarna \u00e4n originalb\u00f6ckerna.",
    "Utdrag ur eller kopior av flyttningsl\u00e4ngder ing\u00e5r inte i det material, som levererats till SCB.En \u00f6verenskommelse har ing\u00e5tts mellan SCB och riksarkivet om att SCBs utdrag skall \u00f6verf\u00f6ras till riksarkivet under budget\u00e5ret 1988/89.Hos SCB finns dessutom f n uppgifter om emigranter, immigranter och obefintliga (till bok \u00f6ver obefintliga7 \u00f6verf\u00f6rda personer), som f\u00f6rsamlingarna s\u00e4nde in till SCB varje \u00e5r t o m 1947 p\u00e5 de s k summariska f\u00f6lkm\u00e4ngdsredog\u00f6relserna.",
    "Uppgifter om emigranter finns fr o m 1860, om immigranter fr o m 1875 och om obefintliga fr o m 1911.",
    "Det \u00e4ldre kyrkoboksmaterialet finns vidare i allt st\u00f6rre utstr\u00e4ckning tillg\u00e4ngligt i form av mikrofilmkopior.",
    "Husf\u00f6rh\u00f6rsl\u00e4ngder, ministerialb\u00f6cker (=f\u00f6delse- och dopb\u00f6cker, lysnings- och vigselb\u00f6cker, d\u00f6d- och begravningsb\u00f6cker samt andra likartade l\u00e4ngder), in- och utflyttningsl\u00e4ngder j\u00e4mte vissa \u00e4ldre r\u00e4kenskapsb\u00f6cker, vilka inneh\u00e5ller motsvarande uppgifter, har mikrofilmats fram till och med \u00e5rg\u00e5ng 1860.",
    "F\u00f6r tiden 1860 - c:a 1895 har husf\u00f6rh\u00f6rsl\u00e4ngder och dessutom flyttningsl\u00e4ngder f\u00f6r vissa omr\u00e5den filmats.",
    "Ministerialb\u00f6ckerna f\u00f6r n\u00e4mnda \u00e5r har d\u00e4remot inte filmats.",
    "Man har i st\u00e4llet mikrofilmat utdrag ur de sammandrag som \u00f6vers\u00e4nts till SCB (se ovan \"SCB\u2011utdrag m m\").",
    "Filmning av material fr\u00e5n tiden efter 1895 planeras.",
    "Den ursprungliga filmen (framst\u00e4lld av mormonerna under i stort sett 1950- och 1960- talen), bestod av 35-inm rullfilm, varav l\u00e4nsbiblioteken som regel skaffat kopior f\u00f6r det egna l\u00e4net.",
    "Ofta fanns exemplar av rullarna \u00e4ven tillg\u00e4ngliga f\u00f6r utl\u00e5n ut\u00f6ver det egna l\u00e4nets gr\u00e4nser.",
    "Inneh\u00e5llet p\u00e5 dessa filmrullar har p\u00e5 senare tid \u00f6verf\u00f6rts till mikrofilmkort (mikrofiche).",
    "Detta arbete ber\u00e4knas vara helt genomf\u00f6rt 1990.",
    "I samband h\u00e4rmed skall \u00e4ven viss nyfilmning g\u00f6ras liksom ers\u00e4ttningsfilmning av sv\u00e5rl\u00e4sta kopior.",
    "Denna filmning samt kopiering, registrering och f\u00f6rs\u00e4ljning av mikrokort sker genom SVAR (Svensk Arkivinformation), en avdelning av riksarkivet med adress Box 160, 880 40 RAMSELE, tel: 0623-109 70.",
    "SVAR l\u00e5nar \u00e4ven ut mikrokort och diskussion p\u00e5g\u00e5r om att \u00f6verf\u00f6ra all l\u00e5neverksamhet avseende mikrokort till SVAR.",
    "Forskning p\u00e5 platsen kan utf\u00f6ras mot avgift hos Forskarcentrum, Tingsv\u00e4gen 5, 880 40 RAMSELE, tel:\u00a00623-101 00.",
    "Forskarcentrum kan bitr\u00e4da med sl\u00e4ktforskning mot avgift."
]