[
    "Du som v\u00e5rdnadshavare ans\u00f6ker om f\u00f6rnamn och efternamn f\u00f6r ditt nyf\u00f6dda barn.",
    "Det ska du g\u00f6ra inom tre m\u00e5nader fr\u00e5n barnets f\u00f6delse.",
    "Barnet m\u00e5ste ha minst ett f\u00f6rnamn och ett efternamn.",
    "Om du har f\u00e5tt barn utomlands g\u00e4ller andra regler.",
    "Dessa regler kan du l\u00e4sa om p\u00e5 sidan Nybliven f\u00f6r\u00e4lder under rubriken F\u00e5 barn i ett annat land \u00e4n Sverige.",
    "Skatteverket skickar en blankett inom en vecka fr\u00e5n att barnet har f\u00f6tts, efter att f\u00f6delsen har registrerats i folkbokf\u00f6ringen.",
    "Vi skickar blanketten till den som har f\u00f6tt barnet.",
    "Du ans\u00f6ker om b\u00e5de f\u00f6rnamn och efternamn f\u00f6r barnet p\u00e5 samma blankett.",
    "Om du inte ans\u00f6ker om efternamn inom tre m\u00e5nader fr\u00e5n att barnet f\u00f6ddes f\u00e5r barnet samma efternamn som den f\u00f6r\u00e4lder som har f\u00f6tt barnet.",
    "Ans\u00f6kan \u00e4r avgiftsfri.",
    "Du f\u00e5r ett registerutdrag f\u00f6r f\u00f6delsen tillsammans med blanketten.",
    "Registerutdraget ska du beh\u00e5lla, och allts\u00e5 inte skicka tillbaka till Skatteverket.",
    "Ett f\u00f6rnamn f\u00e5r inte kunna leda till obehag hos den som ska ha det, eller v\u00e4cka anst\u00f6t hos n\u00e5gon annan.",
    "Det f\u00e5r inte heller uppfattas som ett efternamn eller vara ol\u00e4mpligt som f\u00f6rnamn av n\u00e5gon annan anledning, till exempel att namnet inte \u00e4r f\u00f6renligt med svenskt namnskick.",
    "I samband med att du ans\u00f6ker om f\u00f6rnamn kan du ocks\u00e5 meddela vilket avnamnen som ska vara barnets tilltalsnamn.",
    "Skatteverket pr\u00f6var samtliga namn var f\u00f6r sig.",
    "Detta inneb\u00e4r att Skatteverket kan komma att godk\u00e4nna ett eller flera namn i en ans\u00f6kan och samtidigt avsl\u00e5 ett eller flera av de andra s\u00f6kta namnen.",
    "Detta f\u00f6rutsatt att du inte vill att ans\u00f6kan ska pr\u00f6vas i sin helhet.",
    "Det finns en lista med de specialtecken som Skatteverket har m\u00f6jlighet att registrera i ett namn.",
    "Vi g\u00f6r en bed\u00f6mning i varje enskilt fall om den \u00f6nskade stavningen kan godtas utifr\u00e5n reglerna om f\u00f6rnamn.",
    "\u00c0, \u00e0\u00c1, \u00e1\u00c2, \u00e2\u00c3, \u00e3\u00c6, \u00e6 \u00c7, \u00e7 \u00cc, \u00ec\u00cd, \u00ed\u00ce, \u00ee\u00cf,\u00ef \u00d2, \u00f2\u00d3, \u00f3\u00d4, \u00f4\u00d5, \u00f5\u00d8, \u00f8 \u00d9, \u00f9\u00da, \u00fa\u00db, \u00fb\u00dc, \u00fc\u00dd, \u00fd\u00de, \u00de\u00ff  Du kan ans\u00f6ka om n\u00e5got av f\u00f6ljande som efternamn f\u00f6r ditt barn: Markus Andersson och Leila Abdi har f\u00e5tt\u00a0ett barn.",
    "Barnet kan heta Andersson, Abdi,\u00a0Andersson Abdi eller Abdi Andersson i efternamn.",
    "Det dubbla efternamnet kan vara med eller utan bindestreck.",
    "Du kan anv\u00e4nda v\u00e5r s\u00f6kfunktion f\u00f6r att f\u00e5 reda p\u00e5 hur m\u00e5nga som har ett visst f\u00f6rnamn eller efternamn.",
    "Den svenska personnamnlagen g\u00e4ller f\u00f6r alla svenska, finska, danska och norska medborgare som bor i Sverige.",
    "Lagen g\u00e4ller \u00e4ven f\u00f6r barn med svenskt medborgarskap som bor i ett annat land \u00e4n Danmark, Finland eller Norge.",
    "Lagen till\u00e4mpas ocks\u00e5 p\u00e5 barn med ok\u00e4nt medborgarskap och statsl\u00f6sa barn som bor i Sverige.",
    "Den f\u00e5r \u00e4ven till\u00e4mpas p\u00e5 barn som bor i Sverige men som har annat medborgarskap.",
    "Har ditt barn annat medborgarskap \u00e4n svenskt, danskt, finskt, norskt eller statsl\u00f6st, kan du i st\u00e4llet meddela namnet enligt barnets hemlands lag eller sed.",
    "Det g\u00f6r du p\u00e5 blanketten SKV 7800 Ans\u00f6kan Barns namn.",
    "Blanketten skickas hem till den som har f\u00f6tt barnet.",
    "Tillsammans med blanketten f\u00e5r du ocks\u00e5 ett registerutdrag f\u00f6r f\u00f6delsen.",
    "Registerutdraget ska du beh\u00e5lla och allts\u00e5\u00a0inte skicka tillbaka till Skatteverket.",
    "Du f\u00e5r blanketten en vecka efter att barnet har f\u00f6tts.",
    "Du\u00a0kan inte h\u00e4mta blanketter f\u00f6r att anm\u00e4la nyf\u00f6dda barns namn p\u00e5 webben, eftersom Skatteverket fyller i uppgifter som g\u00e4ller f\u00f6r just dig p\u00e5 de h\u00e4r blanketterna.",
    "Det g\u00e4ller f\u00f6ljande blanketter: Blanketten skickar du till den adress som st\u00e5r p\u00e5 blanketten.",
    "Du ans\u00f6ker om namn f\u00f6r \u00e4ldre barn p\u00e5 en blankett som du laddar ner.",
    "Det tar olika l\u00e5ng tid innan ditt \u00e4rende tilldelas en handl\u00e4ggare beroende p\u00e5 vilket folkbokf\u00f6rings\u00e4rende som du vill ha hj\u00e4lp med.",
    "Handl\u00e4ggningstiden \u00e4r olika beroende p\u00e5 om ytterligare utredning eller komplettering beh\u00f6vs f\u00f6r ditt \u00e4rende.",
    "Vi behandlar \u00e4renden i den ordning de kommer in till oss och ger ingen f\u00f6rtur.",
    "Om du ans\u00f6ker om f\u00f6rnamn och efternamn f\u00f6r ditt nyf\u00f6dda barn tar det cirka fyra veckor innan ditt \u00e4rende f\u00e5r en handl\u00e4ggare."
]