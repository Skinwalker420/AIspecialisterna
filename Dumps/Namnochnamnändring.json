[
    "Du ans\u00f6ker om namn hos Skatteverket.",
    "Vissa ans\u00f6kningar\u00a0har en avgift, medan andra \u00e4r avgiftsfria.",
    "Du ans\u00f6ker p\u00e5 olika blanketter beroende p\u00e5 vilken \u00e4ndring\u00a0du vill g\u00f6ra.",
    "Du som \u00e4r \u00f6ver 18 \u00e5r kan ans\u00f6ka om att byta f\u00f6rnamn eller tilltalsnamn utan blankett\u00a0genom att logga in.",
    "Alla fr\u00e5gor om en persons namn ska st\u00e4llas till Skatteverket oberoende av n\u00e4r din namnans\u00f6kan beslutades.",
    "Skatteverket har uppgift om tidigare namn, det vill s\u00e4ga \u00e4ven de namn som beslutades av Patent- och Registreringsverket (PRV) f\u00f6re 1 juli 2017.",
    "Skatteverket utf\u00e4rdar p\u00e5 beg\u00e4ran personbevis med information om tidigare f\u00f6r-och efternamn som finns registrerade i folkbokf\u00f6ringsdatabasen.",
    "Du h\u00e4mtar r\u00e4tt blankett f\u00f6r din ans\u00f6kan\u00a0under respektive avsnitt.",
    "Du kan ans\u00f6ka om det h\u00e4r: Ans\u00f6k om att\u00a0byta till ett efternamn som en f\u00f6r\u00e4lder b\u00e4r eller har burit.",
    "Det kan vara det namn\u00a0du hade som ogift, ibland kallas det f\u00f6r flicknamn.",
    "Du kan ans\u00f6ka om att byta till ett dubbelt efternamn.",
    "Ett dubbelt efternamn best\u00e5r av tv\u00e5 efternamn.",
    "Du kan ans\u00f6ka om att\u00a0ta bort ditt mellannamn, g\u00f6ra om det till ett efternamn eller g\u00f6ra det till en del av ett dubbelt efternamn.",
    "Du kan ans\u00f6ka om en enkel stavnings\u00e4ndring som inte \u00e4ndrar efternamnets uttal.",
    "Det finns m\u00e5nga s\u00e4tt att byta efternamn.",
    "Du kan ans\u00f6ka om att\u00a0byta till ett nybildat efternamn eller\u00a0ett av de vanligaste efternamnen i Sverige.",
    "\u00c0, \u00e0\u00c1, \u00e1\u00c2, \u00e2\u00c3, \u00e3\u00c6, \u00e6 \u00c7, \u00e7 \u00cc, \u00ec\u00cd, \u00ed\u00ce, \u00ee\u00cf,\u00ef \u00d2, \u00f2\u00d3, \u00f3\u00d4, \u00f4\u00d5, \u00f5\u00d8, \u00f8 \u00d9, \u00f9\u00da, \u00fa\u00db, \u00fb\u00dc, \u00fc\u00dd, \u00fd\u00de, \u00de\u00ff  Om du har ett giltigt pass rekommenderar vi i s\u00e5 fall att du bokar resan i det namn som st\u00e5r i ditt pass och g\u00f6r ett nytt pass efter resan n\u00e4r namn\u00e4ndringen \u00e4r klar.",
    "Du kan ocks\u00e5 v\u00e4nta med att skicka in namnans\u00f6kan till efter resan.",
    "Om du inte har n\u00e5got giltigt pass eller om ditt pass snart g\u00e5r ut rekommenderar vi att du 1. skaffar ett nytt pass i ditt nuvarande namn2.",
    "bokar resan i ditt nuvarande namn3.",
    "skickar in ans\u00f6kan om namn\u00e4ndring efter att du f\u00e5tt ditt nya pass4.",
    "skaffar ett nytt pass med ditt nya namn n\u00e4r du kommit hem och namn\u00e4ndringen \u00e4r klar.",
    "Skatteverket registrerar dina personuppgifter i folkbokf\u00f6ringsregistret.",
    "N\u00e4r du g\u00f6r en namn\u00e4ndring sprider Skatteverket vidare dina uppgifter till \u00f6vriga delar av samh\u00e4llet.",
    "Skatteverket \u00e4r ensam myndighet att hantera namn i Sverige.",
    "Den namnverksamhet som tidigare fanns hos Patent- och registreringsverket har flyttat till Skatteverket.",
    "Du m\u00e5ste kontakta privata akt\u00f6rer som till exempel banker, f\u00f6rs\u00e4kringsbolag, elbolag och telefonbolag f\u00f6r att tala om att du har bytt namn om du m\u00e4rker att de inte uppdaterar ditt namn.",
    "Detta g\u00e4ller \u00e4ven f\u00f6r f\u00f6reningar och organisationer.",
    "Du beh\u00f6ver f\u00f6rnya dina id-handlingar som pass, legitimation och k\u00f6rkort n\u00e4r du har bytt namn.",
    "Transportstyrelsen skickar information till dig n\u00e4r du har gjort ditt namnbyte.",
    "L\u00e4s p\u00e5 Polisens webbplats om hur du g\u00f6r f\u00f6r att f\u00f6rnya ditt pass.",
    "Namnlagen g\u00e4ller f\u00f6r alla svenska, finska, danska och norska medborgare som bor i Sverige.",
    "Lagen g\u00e4ller \u00e4ven f\u00f6r\u00a0dig som har svenskt medborgarskap\u00a0och bor i ett annat land \u00e4n Danmark, Finland eller Norge.",
    "Du som bor i Sverige men inte \u00e4r medborgare i ett nordiskt land kan \u00e4nd\u00e5 anm\u00e4la namn och byte av namn till Skatteverket enligt svensk lag.",
    "\u00c4ven du som \u00e4r statsl\u00f6s omfattas av den svenska namnlagen om du bor h\u00e4r.",
    "Det \u00e4r d\u00e4remot inte s\u00e4kert att en namn\u00e4ndring som du g\u00f6r i Sverige godk\u00e4nns i ditt hemland.",
    "Vill du undvika problem med ditt hemlands myndigheter b\u00f6r du d\u00e4rf\u00f6r ta kontakt med ditt hemlands ambassad och ta reda p\u00e5 vad som g\u00e4ller innan du byter namn.",
    "Det tar olika l\u00e5ng tid innan ditt \u00e4rende tilldelas en handl\u00e4ggare beroende p\u00e5 vilket folkbokf\u00f6rings\u00e4rende som du vill ha hj\u00e4lp med.",
    "Handl\u00e4ggningstiden \u00e4r olika beroende p\u00e5 om ytterligare utredning eller komplettering beh\u00f6vs f\u00f6r ditt \u00e4rende.",
    "Vi behandlar \u00e4renden i den ordning de kommer in till oss och ger ingen f\u00f6rtur.",
    "Om du ans\u00f6ker om f\u00f6rnamn och efternamn f\u00f6r ditt nyf\u00f6dda barn tar det cirka fyra veckor innan ditt \u00e4rende f\u00e5r en handl\u00e4ggare.",
    "Om du vill byta ditt f\u00f6rnamn tar det cirka sju veckor innan ditt \u00e4rende f\u00e5r en handl\u00e4ggare.",
    "Du m\u00e5ste ha betalt ans\u00f6kningsavgiften f\u00f6r att Skatteverket ska handl\u00e4gga ditt \u00e4rende.",
    "Om du vill byta ditt efternamn och din \u00f6nskade \u00e4ndring \u00e4r avgiftsbelagd tar det cirka tre m\u00e5nader innan ditt \u00e4rende f\u00e5r en handl\u00e4ggare.",
    "Om du vill \u00e4ndra ditt efternamn till din makas eller makes tar det cirka tre veckor innan ditt \u00e4rende f\u00e5r en handl\u00e4ggare efter att vigseln \u00e4r registrerad.",
    "Om du vill byta ditt efternamn och din \u00f6nskade \u00e4ndring \u00e4r avgiftsfri tar det cirka sex veckor innan ditt \u00e4rende \u00e4r klart om du har l\u00e4mnat all information som beh\u00f6vs i ans\u00f6kan.",
    "I annat fall tar det fem m\u00e5nader innan ditt \u00e4rende f\u00e5r en handl\u00e4ggare."
]