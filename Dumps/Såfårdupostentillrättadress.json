[
    "N\u00e4r du flyttar ska du g\u00f6ra en flyttanm\u00e4lan till Skatteverket s\u00e5 att du blir folkbokf\u00f6rd p\u00e5 r\u00e4tt adress och i normalfallet kommer din post g\u00e5 dit.",
    "Det \u00e4r till exempel viktigt f\u00f6r vilken skatt du ska betala och din r\u00e4tt till olika bidrag och f\u00f6rm\u00e5ner.",
    "Skatteverket sprider din nya adress till m\u00e5nga myndigheter.",
    "\u00c4ven f\u00f6retag har m\u00f6jlighet att h\u00e4mta adressen, d\u00e5 via registret SPAR.",
    "Vill du att din post ska efters\u00e4ndas till din nya adress kan du best\u00e4lla det hos Svensk Adress\u00e4ndring.",
    "Var du \u00e4r folkbokf\u00f6rd har bland annat betydelse f\u00f6r i vilken kommun du ska betala din skatt.",
    "Det p\u00e5verkar ocks\u00e5 samh\u00e4llsplaneringen i stort \u2013 till exempel byggandet av bost\u00e4der, \u00e4ldreomsorg och skolor.",
    "Det tar upp till tv\u00e5 veckor innan din anm\u00e4lan registreras.",
    "Du ska inte skicka in en till anm\u00e4lan f\u00f6r samma \u00e4rende.",
    "Har du fr\u00e5gor om din anm\u00e4lan eller vill g\u00f6ra n\u00e5gon \u00e4ndring, v\u00e4nligen kontakta Skatteupplysningen p\u00e5 telefon 0771-567 567  N\u00e4r du har\u00a0gjort flyttanm\u00e4lan\u00a0sprider Skatteverket din nya adress till m\u00e5nga\u00a0myndigheter, kommuner och regioner,\u00a0till exempel: \u00c4ven f\u00f6retag som st\u00f6rre banker och f\u00f6rs\u00e4kringsbolag h\u00e4mtar din nya adress, men via det offentliga registret SPAR.",
    "D\u00e4remot kan du beh\u00f6va meddela din nya adress till f\u00f6reningar och organisationer du \u00e4r medlem i, tidskrifter du prenumererar p\u00e5 och f\u00f6retag som du vill vara s\u00e4ker p\u00e5 har din nya adress att skicka post till.",
    "Du m\u00e5ste sj\u00e4lv alltid meddela din nya adress till privatpersoner.",
    "Du kan l\u00e4sa mer om hur uppgifterna sprids i samh\u00e4llet.",
    "Om n\u00e5gon annan ska ta hand om din post under en l\u00e4ngre period kan du ha en s\u00e4rskild postadress.",
    "Efters\u00e4ndning inneb\u00e4r att post som \u00e4r adresserad till din gamla adress vidarebefordras till din nya adress.",
    "Enbart efters\u00e4ndning \u00e4ndrar d\u00e4remot inte din folkbokf\u00f6ringsadress.",
    "Vill du efters\u00e4nda din post\u00a0kan du best\u00e4lla det hos Svensk Adress\u00e4ndring AB\u00a0mot en avgift.",
    "Posten efters\u00e4nds d\u00e5 under en viss period, vanligtvis ett \u00e5r.",
    "Du ska ha ditt namn p\u00e5 d\u00f6rren och p\u00e5 post- eller fastighetsboxen i entr\u00e9n.",
    "Det \u00e4r viktigt f\u00f6r att din post ska kunna delas ut och g\u00e4ller \u00e4ven f\u00f6r dig som \u00e4r inneboende hos n\u00e5gon eller hyr bostad i andra hand.",
    "Du ska inte skriva c/o i din flyttanm\u00e4lan eftersom Skatteverket inte registrerar c/o i din folkbokf\u00f6ringsadress.",
    "Du kan anm\u00e4la en s\u00e4rskild postadress med c/o om du vill att n\u00e5gon annan ska ta hand om din post.",
    "Du ska alltid skicka tillbaka brev till avs\u00e4ndaren genom att skriva \u201d\u00e5ter avs\u00e4ndaren: bor inte p\u00e5 denna adress\u201d p\u00e5 brevet och sedan posta det.",
    "P\u00e5 det s\u00e4ttet f\u00e5r avs\u00e4ndaren veta att personen inte finns p\u00e5 adressen.",
    "Om du k\u00e4nner personen \u00e4r det bra om du kan be hen att anm\u00e4la flytt till r\u00e4tt adress.",
    "Skatteverket utreder om det \u00e4r n\u00e5got som beh\u00f6ver \u00e4ndras i folkbokf\u00f6ringen.",
    "Det som \u00e4r bra f\u00f6r oss att veta d\u00e5 \u00e4r: Du beh\u00f6ver inte l\u00e4mna ditt namn eller dina kontaktuppgifter om du inte vill, men det underl\u00e4ttar f\u00f6r Skatteverket om du g\u00f6r det.",
    "Skatteverket kan beh\u00f6va kontakta dig och st\u00e4lla f\u00f6ljdfr\u00e5gor om de uppgifter du l\u00e4mnat.",
    "Du meddelar Skatteverket enklast genom tj\u00e4nsten Tipsa om misst\u00e4nkt fusk.",
    "Du kan ocks\u00e5 ringa Skatteupplysningen p\u00e5 telefonnummer 0771-567 567."
]