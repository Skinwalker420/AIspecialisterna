[
    "Du som ska deklarera f\u00f6r ett d\u00f6dsbo deklarerar enklast i appen, e-tj\u00e4nsten eller genom att sms:a eller ringa.",
    "Anv\u00e4nd koderna som f\u00f6ljer med deklarationen eller utse ett deklarationsombud som har e-legitimation.",
    "Du kan ocks\u00e5 deklarera p\u00e5 pappersblanketten Inkomstdeklaration 1, som vi skickar till d\u00f6dsboets adress.",
    "Du kan deklarera f\u00f6r ett d\u00f6dsbo i e-tj\u00e4nsten om d\u00f6dsboet har f\u00e5tt koder med deklarationen eller om du \u00e4r registrerad hos Skatteverket som deklarationsombud och har e-legitimation.",
    "Om d\u00f6dsboet har f\u00e5tt koder att deklarera med finns de i informationsbrevet och specifikationen till deklarationen.",
    "Det finns en kod f\u00f6r identifiering och en kod f\u00f6r underskrift.",
    "Koderna kan anv\u00e4ndas f\u00f6r att deklarera f\u00f6r d\u00f6dsboet i e-tj\u00e4nsten, appen, genom att sms:a eller ringa.Om d\u00f6dsboet inte har f\u00e5tt n\u00e5gra koder kan du, om du \u00e4r registrerad som deklarationsombud hos Skatteverket, deklarera med din e-legitimation i e-tj\u00e4nsten.",
    "Om det varken finns koder eller ett registrerat deklarationsombud beh\u00f6ver du deklarera genom att l\u00e4mna in d\u00f6dsboets deklaration p\u00e5 papper.",
    "I e-tj\u00e4nsten finns m\u00f6jlighet att g\u00f6ra \u00e4ndringar i deklarationen och l\u00e4mna eventuella bilagor.",
    "Du f\u00e5r direkt en kvittens som visar att deklarationen \u00e4r inl\u00e4mnad.",
    "Logga in i e-tj\u00e4nsten Inkomstdeklaration 1.",
    "Du som deklarerar med koder Logga in med koden f\u00f6r identifiering.",
    "Du som deklarerar som registrerat deklarationsombud Logga in med din e-legitimation.",
    "I e-tj\u00e4nsten hittar du d\u00f6dsboets deklaration.Kontrollera att uppgifterna st\u00e4mmer \u00f6verens med de uppgifter som d\u00f6dsboet f\u00e5tt fr\u00e5n till exempel arbetsgivare, bank, F\u00f6rs\u00e4kringskassan med flera.",
    "Om du beh\u00f6ver \u00e4ndra n\u00e5got i deklarationen eller l\u00e4gga till en bilaga, g\u00f6r du det enkelt i e-tj\u00e4nsten.",
    "Ska du inte l\u00e4mna n\u00e5gon bilaga eller \u00e4ndra n\u00e5got annat hoppar du \u00f6ver det h\u00e4r steget.",
    "I en del bilagor har Skatteverket fyllt i de uppgifter vi f\u00e5tt, till exempel aktief\u00f6rs\u00e4ljningar.",
    "Andra bilagor kan du skapa sj\u00e4lv.",
    "Du kan ocks\u00e5 importera en bilaga via fil som du har f\u00e5tt fr\u00e5n till exempel en m\u00e4klare eller en bokf\u00f6ringsbyr\u00e5.",
    "Du som deklarerar med koder:Skriv under deklarationen med kod f\u00f6r underskrift.Du som deklarerar som registrerat deklarationsombud:Godk\u00e4nn deklarationen med din e-legitimation.",
    "Du f\u00e5r direkt en kvittens som visar att deklarationen \u00e4r inl\u00e4mnad.",
    "Du kan deklarera i Skatteverkets app med koder.",
    "I appen kan du g\u00f6ra avdrag f\u00f6r resor till och fr\u00e5n arbetet, om d\u00f6dsboet haft s\u00e5dana kostnader under inkomst\u00e5ret, men inga andra \u00e4ndringar.",
    "Du f\u00e5r direkt en kvittens som visar att deklarationen \u00e4r inl\u00e4mnad.",
    "Ladda ner Skatteverkets app.",
    "Appen Skatteverket finns f\u00f6r Iphone, Ipad och f\u00f6r Android.",
    "Om du deklarerar med koder:Fyll i kod f\u00f6r identifiering.",
    "\u00d6ppna deklarationen i appen och kontrollera att uppgifterna st\u00e4mmer \u00f6verens med de uppgifter d\u00f6dsboet f\u00e5tt fr\u00e5n till exempel arbetsgivare, bank, F\u00f6rs\u00e4kringskassan med flera.",
    "Om du deklarerar med koder:Uppge d\u00f6dsboets kod f\u00f6r underskrift.",
    "Du f\u00e5r direkt en kvittens som visar att deklarationen \u00e4r inl\u00e4mnad.",
    "Om d\u00f6dsboet har f\u00e5tt koder med deklarationen kan du deklarera via sms.",
    "Om du deklarerar genom att sms:a kan du bara godk\u00e4nna deklarationen utan att g\u00f6ra \u00e4ndringar eller till\u00e4gg.",
    "Du f\u00e5r en kvittens i retur, som visar att deklarationen \u00e4r inl\u00e4mnad.",
    "Om d\u00f6dsboet har f\u00e5tt koder med deklarationen kan du deklarera via sms.",
    "Du f\u00e5r en kvittens i retur som visar att deklarationen \u00e4r inl\u00e4mnad.",
    "Kontrollera att uppgifterna st\u00e4mmer \u00f6verens med de uppgifter d\u00f6dsboet f\u00e5tt fr\u00e5n till exempel arbetsgivare, bank, F\u00f6rs\u00e4kringskassan med flera.",
    "Du hittar koden f\u00f6r underskrift i informationsbrevet och specifikationen till inkomstdeklarationen.",
    "Sms:a personnumret/d\u00f6dsbonumret som st\u00e5r p\u00e5 inkomstdeklarationen och d\u00f6dsboets kod f\u00f6r underskrift till 71144.",
    "Gl\u00f6m inte mellanslag mellan personnummer/d\u00f6dsbonummer och kod.",
    "Exempel:\u00c5\u00c5MMDDNNNN 99999999.",
    "Skickar du ditt sms fr\u00e5n utlandet m\u00e5ste du ha ett svenskt mobilabonnemang.",
    "Ange inte n\u00e5gon landskod f\u00f6re 71144.",
    "Du f\u00e5r ett sms i retur som bekr\u00e4ftar att du har deklarerat.",
    "Det kan dr\u00f6ja upp till 10 minuter innan du f\u00e5r sms:et.",
    "Spara sms-bekr\u00e4ftelsen som kvittens.",
    "Du kan deklarera f\u00f6r d\u00f6dsboet genom att ringa om d\u00f6dsboet f\u00e5tt koder med deklarationen.",
    "Om du ringer in deklarationen kan du inte g\u00f6ra n\u00e5gra \u00e4ndringar.",
    "N\u00e4r du har deklarerat via telefon spelas ett meddelande upp som bekr\u00e4ftar att deklarationen \u00e4r inl\u00e4mnad.",
    "Kontrollera att uppgifterna st\u00e4mmer \u00f6verens med de uppgifter som d\u00f6dsboet har f\u00e5tt fr\u00e5n arbetsgivare, bank, F\u00f6rs\u00e4kringskassan med flera.",
    "Du hittar koderna f\u00f6r att godk\u00e4nna deklarationen i informationsbrevet som f\u00f6ljer med deklarationen.",
    "Ring 020-567 100.",
    "Om du ringer fr\u00e5n utlandet ska du ringa +46 8 764 92 40.",
    "F\u00f6lj de inspelade instruktionerna.",
    "Du kan f\u00e5 instruktionerna p\u00e5 engelska.",
    "V\u00e4nta tills du h\u00f6r ett meddelande l\u00e4sas upp i telefonen.",
    "Meddelandet bekr\u00e4ftar att deklarationen \u00e4r inl\u00e4mnad.",
    "Meddelandet sparas och du kan ringa och h\u00f6ra det p\u00e5 nytt.",
    "Du kan \u00e4ven deklarera genom att skicka in pappersblanketten som d\u00f6dsboet f\u00e5tt med posten.",
    "Kom ih\u00e5g att posta blanketten i god tid s\u00e5 att den finns hos Skatteverket senast den 2 maj 2024.",
    "Kontrollera att uppgifterna st\u00e4mmer \u00f6verens med de uppgifter som d\u00f6dsboet har f\u00e5tt fr\u00e5n till exempel arbetsgivare, bank, F\u00f6rs\u00e4kringskassan med flera.",
    "Om du skickar in d\u00f6dsboets deklaration p\u00e5 papper \u00e4r grundregeln att alla d\u00f6dsbodel\u00e4gare ska skriva under blanketten.",
    "Det r\u00e4cker att en d\u00f6dsbodel\u00e4gare skriver under om de andra del\u00e4garna godk\u00e4nner det.",
    "Om det finns en testamentsexekutor \u00e4r det denne som ska skriva under blanketten.",
    "I de fall den avlidnas egendom f\u00f6rvaltas av en boutredningsman ska denne skriva under.",
    "Posta deklarationen tillsammans med eventuella bilagor\u00a0till adressen:SkatteverketInl\u00e4sningscentralenInkomstdeklaration 1FE 8000107 75 Stockholm T\u00e4nk p\u00e5 att posta deklarationen i god tid s\u00e5 att den finns hos oss senast den 2 maj 2024.",
    "H\u00e4r kan du l\u00e4sa mer om hur du kan l\u00e4mna in pappersdeklarationen: D\u00f6dsboets inkomstdeklaration ska finnas hos Skatteverket senast 2 maj 2024.",
    "Om du beh\u00f6ver mer tid kan du ans\u00f6ka om anst\u00e5nd med att l\u00e4mna deklarationen.",
    "Du kan f\u00e5 anst\u00e5nd till 16 maj 2024.",
    "Du som \u00e4r registrerad hos Skatteverket som deklarationsombud kan ans\u00f6ka om anst\u00e5nd med att l\u00e4mna in d\u00f6dsboets deklaration p\u00e5 Mina sidor p\u00e5 skatteverket.se.",
    "Om du \u00e4r beh\u00f6rig f\u00f6retr\u00e4dare f\u00f6r d\u00f6dsboet kan du ocks\u00e5 ringa till skatteupplysningen f\u00f6r att beg\u00e4ra anst\u00e5nd med att l\u00e4mna in deklarationen.",
    "Om du p\u00e5 grund av s\u00e4rskilda omst\u00e4ndigheter beh\u00f6ver anst\u00e5nd l\u00e4ngre tid \u00e4n till den 16 maj 2024 m\u00e5ste du ans\u00f6ka om det skriftligt med blanketten Ans\u00f6kan om anst\u00e5nd med att l\u00e4mna inkomstdeklarationen (SKV 2600)."
]