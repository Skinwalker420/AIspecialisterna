[
    "Samordningsnummer \u00e4r en identitetsbeteckning f\u00f6r dig som inte \u00e4r eller har varit folkbokf\u00f6rd i Sverige.",
    "Du kan sj\u00e4lv ans\u00f6ka om ett samordningsnummer via v\u00e5r e-tj\u00e4nst eller p\u00e5 blankett.",
    "Du m\u00e5ste ocks\u00e5 boka tid p\u00e5 ett servicekontor f\u00f6r identitetskontroll.",
    "N\u00e4r du har ans\u00f6kt och blivit tilldelad ett samordningsnummer g\u00e4ller det i fem \u00e5r.",
    "Efter det kan du ans\u00f6ka om f\u00f6rnyelse.",
    "Om du som har ett samordningsnummer senare blir folkbokf\u00f6rd ers\u00e4tts samordningsnumret av ett personnummer.",
    "Fr\u00e5n och med den 3 juni 2024 m\u00e5ste du boka tid p\u00e5 ett servicekontor f\u00f6r identitetskontroll n\u00e4r du ans\u00f6ker om samordningsnummer.",
    "Det g\u00e4ller ocks\u00e5 dig som har f\u00e5tt en kallelse till personligt bes\u00f6k.",
    "Om Skatteverket f\u00e5r in en beg\u00e4ran om samordningsnummer skickar vi ut en kallelse f\u00f6r identitetskontroll till dig.",
    "I undantagsfall kan en identitetskontroll utf\u00f6ras p\u00e5 en passmyndighet, exempelvis en ambassad.",
    "Du kan ans\u00f6ka om du Du som arbetar i Sverige kortare tid \u00e4n ett \u00e5r ska g\u00f6ra en anm\u00e4lan om prelimin\u00e4r A-skatt eller ans\u00f6kan om s\u00e4rskild inkomstskatt f\u00f6r utomlands bosatta (SINK).",
    "Din arbetsgivare kan ocks\u00e5 ans\u00f6ka om SINK \u00e5t dig.",
    "Om du inte har ett samordningsnummer sedan tidigare ska du ocks\u00e5 g\u00f6ra en egen ans\u00f6kan om samordningsnummer.",
    "Ska du flytta till Sverige och planerar att bo h\u00e4r i minst ett \u00e5r beh\u00f6ver du anm\u00e4la din flytt till Sverige.",
    "Anv\u00e4nd v\u00e5r e-tj\u00e4nst eller blankett f\u00f6r att g\u00f6ra din ans\u00f6kan.",
    "Du ska ocks\u00e5 boka tid p\u00e5 ett servicekontor s\u00e5 att din identitet kan kontrolleras.",
    "Om du ans\u00f6ker p\u00e5 blankett s\u00e5 kan du l\u00e4mna in din ans\u00f6kan samtidigt som identitetskontrollen g\u00f6rs p\u00e5 servicekontoret.",
    "Det \u00e4r viktigt att du Om det finns ett behov och barnet har en anknytning till Sverige kan ni som barnets v\u00e5rdnadshavare g\u00f6ra en gemensam ans\u00f6kan om samordningsnummer f\u00f6r barnet.",
    "Ni kan ans\u00f6ka i v\u00e5r e-tj\u00e4nst eller p\u00e5 blankett.",
    "Innan Skatteverket kan tilldela ett samordningsnummer f\u00f6r dig ska du boka tid p\u00e5 ett servicekontor s\u00e5 att din identitet kan kontrolleras.",
    "Om du ans\u00f6ker p\u00e5 blankett s\u00e5 kan du l\u00e4mna in din ans\u00f6kan samtidigt som identitetskontrollen g\u00f6rs.",
    "P\u00e5 identitetskontrollen ska du identifiera dig och \u00f6verl\u00e4mna underlag till st\u00f6d f\u00f6r din identitet.",
    "Ta med Servicehandl\u00e4ggaren kontrollerar din identitet och dina dokument.",
    "Du f\u00e5r tillbaka dina dokument direkt.",
    "Om du inte kan styrka din identitet med en identitetshandling kan du visa annat underlag.",
    "Skatteverket kommer d\u00e5 att g\u00f6ra en bed\u00f6mning av om underlaget styrker din identitet.",
    "Om du exempelvis byter namn eller medborgarskap ska du anv\u00e4nda blanketten Samordningsnummer \u2013 Ny uppgift (SKV 7541).",
    "Du ska ocks\u00e5 boka ett bes\u00f6k p\u00e5 ett servicekontor f\u00f6r en identitetskontroll och visa dokument som styrker din identitet och de nya uppgifterna.",
    "Detsamma g\u00e4ller om du vill beg\u00e4ra \u00e4ndring av samordningsnumrets identitetsniv\u00e5.",
    "Om du som har samordningsnummer har en ny kontaktadress ska du anm\u00e4la det till Skatteverket p\u00e5 blanketten Samordningsnummer \u2013 kontaktadress.",
    "Du kan bli tilldelad ett samordningsnummer Om Skatteverket tar emot en beg\u00e4ran om samordningsnummer skickar vi ut en kallelse f\u00f6r identitetskontroll till dig.",
    "Kallelsen skickas till den adress du har l\u00e4mnat till myndigheten som beg\u00e4r samordningsnumret.",
    "I din kallelse st\u00e5r sista datum d\u00e5 du ska bes\u00f6ka ett servicekontor.",
    "Du ska boka tid p\u00e5 ett servicekontor f\u00f6r identitetskontrollen.",
    "Om ditt barn \u00e4r svensk medborgare kan du som \u00e4r barnets v\u00e5rdnadshavare ans\u00f6ka om ett svenskt pass f\u00f6r barnet hos en svensk ambassad eller hos polisen i Sverige.",
    "Om barnet inte \u00e4r eller har varit folkbokf\u00f6rt i Sverige, det vill s\u00e4ga inte har n\u00e5got personnummer, kan passmyndigheten vid behov beg\u00e4ra ett samordningsnummer fr\u00e5n Skatteverket.",
    "Om passmyndigheten bed\u00f6mer att barnet har r\u00e4tt till ett svenskt pass kommer de att beg\u00e4ra ett samordningsnummer f\u00f6r barnet.",
    "Ett samordningsnummer som har tilldelats och anv\u00e4nds betecknas som aktivt samordningsnummer.",
    "Ett samordningsnummer som inte anv\u00e4nds ska markeras som vilande i vissa fall.",
    "Det sker automatiskt efter fem \u00e5r.",
    "Skatteverket kan f\u00f6rnya ditt vilande samordningsnummer om du har behov av det.",
    "Du ska personligen bes\u00f6ka ett servicekontor f\u00f6r en ny identitetskontroll.",
    "F\u00f6r personer med ett samordningsnummer som inte \u00e4r vilande aviseras namn, f\u00f6delsetid, medborgarskap, f\u00f6delseort och kontaktadress samt vilken identitetsniv\u00e5 som \u00e4r knuten till samordningsnumret.",
    "De tre identitetsniv\u00e5erna \u00e4r Datum f\u00f6r tilldelning av samordningsnummer, prelimin\u00e4rt datum f\u00f6r vilandef\u00f6rklaring och datum f\u00f6r eventuell f\u00f6rnyelse av samordningsnumret aviseras ocks\u00e5.",
    "N\u00e4r du har blivit tilldelad ett samordningsnummer g\u00e4ller det i fem \u00e5r och kan d\u00e4refter f\u00f6rnyas om du har ett fortsatt behov av numret.",
    "Om en person med samordningsnummer avlider registreras tidpunkten f\u00f6r n\u00e4r personen har avlidit.",
    "Om du flyttar fr\u00e5n Sverige och inte beh\u00f6ver ha n\u00e5gon mer kontakt med svenska myndigheter kan du meddela Skatteverket det.",
    "D\u00e5 kan Skatteverket avg\u00f6ra om samordningsnumret ska f\u00f6rklaras vilande.",
    "P\u00e5 servicekontoret fyller du i en ans\u00f6kan om f\u00f6rnyelse och uppger vilken anknytning du har till Sverige samt ditt behov av samordningsnummer.",
    "Du ska ocks\u00e5 boka ett bes\u00f6k p\u00e5 ett servicekontor f\u00f6r en identitetskontroll och l\u00e4mna en aktuell kontaktadress.",
    "Har en myndighet behov av att ett samordningsnummer fortsatt ska vara g\u00e4llande efter fem \u00e5r ska myndigheten ans\u00f6ka om f\u00f6rnyelse p\u00e5 ett fastst\u00e4llt formul\u00e4r till Skatteverket.",
    "Myndigheten kommer att beh\u00f6va se dina identitetshandlingar och f\u00e5 din uppdaterade kontaktadress.",
    "Du kommer normalt att f\u00e5 en kallelse av Skatteverket f\u00f6r att g\u00f6ra ett personligt bes\u00f6k och identifiera dig.",
    "Samordningsnummer registreras i folkbokf\u00f6ringen med tre identitetsniv\u00e5er, beroende p\u00e5 om identiteten har styrkts, har gjorts sannolik eller \u00e4r os\u00e4ker.",
    "Om du g\u00f6r en egen ans\u00f6kan m\u00e5ste du styrka din identitet f\u00f6r att bli tilldelad ett samordningsnummer F\u00f6r att bli tilldelad ett samordningsnummer med styrkt identitet m\u00e5ste du styrka din identitet vid ett personligt bes\u00f6k hos Skatteverket, eller en fullv\u00e4rdig passmyndighet i ett annat land om det \u00e4r en beg\u00e4ran fr\u00e5n en myndighet.",
    "N\u00e4r du ans\u00f6ker om pass ska du styrka din identitet hos en passmyndighet.",
    "Om du inte kan styrka din identitet vid ett personligt bes\u00f6k, f\u00e5r Skatteverket bed\u00f6ma om din identitet \u00e4r sannolik med st\u00f6d av underlaget du har l\u00e4mnat in.",
    "Detta g\u00e4ller bara n\u00e4r en myndighet eller enskild utbildningsanordnare har beg\u00e4rt tilldelning av ett samordningsnummer f\u00f6r dig.",
    "I undantagsfall kan ett samordningsnummer tilldelas trots att identiteten \u00e4r os\u00e4ker.D\u00e5 ska myndigheten som beg\u00e4r tilldelning av samordningsnummer ange de uppgifterom personen som \u00e4r tillg\u00e4ngliga.",
    "Skatteverket g\u00f6r en bed\u00f6mning av identiteten utifr\u00e5nuppgifterna.",
    "Har du sj\u00e4lv ans\u00f6kt och tilldelats ett samordningsnummer f\u00f6re den 1 september 2023 s\u00e5 har det automatiskt f\u00e5tt identitetsniv\u00e5n styrkt om det inte \u00e4r vilande.",
    "Har du tilldelats ett samordningsnummer efter beg\u00e4ran fr\u00e5n myndighet eller enskild utbildningsanordnare f\u00f6re den 1 september 2023 s\u00e5 har det automatiskt f\u00e5tt identitetsniv\u00e5n sannolik eller os\u00e4ker.",
    "Det beror p\u00e5 om din identitet har varit fastst\u00e4lld eller os\u00e4ker vid tilldelningen eller den senaste f\u00f6rnyelsen.",
    "Samordningsnumret best\u00e5r liksom personnumret av tio siffror.",
    "N\u00e4st sista siffran \u00e4r udda f\u00f6r m\u00e4n och j\u00e4mn f\u00f6r kvinnor.",
    "De inledande sex siffrorna utg\u00e5r fr\u00e5n personens f\u00f6delsedatum, allts\u00e5 \u00e5r, m\u00e5nad och dag.",
    "Siffran f\u00f6r f\u00f6delsedag \u00f6kas med talet 60.",
    "Samordningsnummer f\u00f6r en man som \u00e4r f\u00f6dd den 3 oktober 1970 och har individnummer 239 blir 701003 +60 och samordningsnumret blir d\u00e5 701063-2391.",
    "Om du ans\u00f6ker om samordningsnummer kan det ta upp till nio veckor innan ditt \u00e4rende f\u00e5r en handl\u00e4ggare.",
    "Om en ambassad, ett konsulat eller en passmyndighet i Sverige beg\u00e4r tilldelning av samordningsnummer f\u00f6r pass\u00e4ndam\u00e5l tar det cirka fem veckor innan \u00e4rendet f\u00e5r en handl\u00e4ggare.",
    "Om en myndighet beg\u00e4r tilldelning av samordningsnummer tar det cirka fyra veckor innan \u00e4rendet f\u00e5r en handl\u00e4ggare.",
    "D\u00e4refter kan det ta ytterligare sex veckor innan du f\u00e5r besked."
]