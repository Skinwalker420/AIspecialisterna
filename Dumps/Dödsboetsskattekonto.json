[
    "Skattekontot \u00e4r knutet till personnumret f\u00f6r privat\u00adpersoner och till organisationsnumret f\u00f6r juridiska personer.",
    "Efter d\u00f6dsfallet tar d\u00f6dsboet \u00f6ver den avlidnes skattekonto.",
    "Eventuellt \u00f6ver- eller underskott ligger kvar p\u00e5 kontot och r\u00e4nta ber\u00e4knas som vanligt.",
    "Om d\u00f6dsboet fortfarande \u00e4r oskiftat \u00e5ret efter d\u00f6dsfallet och d\u00f6dsboet \u00e4r skyldig att deklarera, registrerar Skatteverket d\u00f6dsboet och tilldelar ett organisationsnummer.",
    "Ett d\u00f6dsbo \u00e4r oskiftat om det finns kvar tillg\u00e5ngar som inte har delats upp mellan arvingarna.",
    "Ett d\u00f6dsbo ska deklarera f\u00f6r \u00e5r efter d\u00f6dsfallet om n\u00e5got av f\u00f6ljande st\u00e4mmer: Kontakta skatteupplysningen om du anser att ett d\u00f6dsbo ska vara skatteregistrerat men inte \u00e4r det.",
    "I samband med registreringen f\u00e5r d\u00f6dsboet ett organisationsnummer och d\u00e4rmed ett nytt skattekonto.",
    "T\u00e4nk p\u00e5 att g\u00f6ra eventuella inbetalningar till det nya skattekontot.",
    "Om ni har betalat till skattekontot som \u00e4r registrerat p\u00e5 personnumret i st\u00e4llet f\u00f6r till skattekontot som \u00e4r registrerat p\u00e5 d\u00f6dsbonumret, kommer \u00f6verskottet att flyttas \u00f6ver till d\u00f6dsboets nya skattekonto."
]