[
    "I samband med att Skatteverket fattar beslut om d\u00f6dsboets slutliga skatt skickar vi ett slutskattebesked till d\u00f6dsboet.",
    "I slutskattebeskedet f\u00e5r du reda p\u00e5 om d\u00f6dsboet har skatt att f\u00e5 tillbaka eller betala och i s\u00e5 fall hur mycket.",
    "H\u00e4r finns information om vid vilka tidpunkter vi skickar ut slutskattebeskeden: N\u00e4r en person har avlidit brukar banken ofta automatiskt avregistrera det konto som finns registrerat hos Skatteverket f\u00f6r \u00e5terbetalning av skatt.",
    "Det g\u00e5r normalt inte att \u00f6ppna ett nytt konto i d\u00f6dsboets namn (kontrollera med din bank).",
    "Om d\u00f6dsboet har skatt att f\u00e5 tillbaka och vi inte har ett mottagarkonto registrerat, betalar vi ut pengarna via ett utbetalningskort.",
    "Vi skickar utbetalningskortet till den adress som d\u00f6dsboet \u00e4r skrivet p\u00e5, det \u00e4r d\u00e4rf\u00f6r viktigt att se till att r\u00e4tt adress \u00e4r anm\u00e4ld till oss.",
    "Om det finns ett mottagarkonto anm\u00e4lt s\u00e4tter vi in pengarna d\u00e4r.",
    "Du kan inte f\u00e5 pengarna utbetalda till ett mottagarkonto som st\u00e5r p\u00e5 n\u00e5gon annan \u00e4n d\u00f6dsboet.",
    "Det inneb\u00e4r att du till exempel inte kan f\u00e5 d\u00f6dsboets skatt utbetald till ditt eller n\u00e5gon annan anh\u00f6rigs bankkonto.",
    "N\u00e4r du betalar kvarskatten ska du ange bankgiro 5050-1055, betalningsmottagare Skatteverket.",
    "Du ska ocks\u00e5 ange det OCR-nummer som \u00e4r specifikt f\u00f6r d\u00f6dsboet.",
    "Du hittar d\u00f6dsboets OCR-nummer i den prelimin\u00e4ra skatteutr\u00e4kningen som f\u00f6ljer med inkomstdeklarationen eller i slutskattebeskedet."
]