[
    "Ett lagvalsavtal \u00e4r ett avtal d\u00e4r ni kan v\u00e4lja vilket lands lag som ska till\u00e4mpas p\u00e5 era f\u00f6rm\u00f6genhetsf\u00f6rh\u00e5llanden.",
    "Ett lagvalsavtal kan skrivas n\u00e4r som helst under ett \u00e4ktenskap och registrerat partnerskap eller inf\u00f6r ett s\u00e5dant.",
    "Fr\u00e5n och med den 29 januari 2019 ska ett lagvalsavtal normalt vara skriftligt, daterat och undertecknat av er b\u00e5da f\u00f6r att vara formellt giltigt.",
    "Under vissa f\u00f6rh\u00e5llanden ska ett lagvalsavtal \u00e4ven registreras hos Skatteverket.",
    "Efter att ha beslutat om registrering l\u00e4gger vi in en kopia av lagvalsavtalet i \u00e4ktenskapsregistret.",
    "I Skatteverkets kontroll ing\u00e5r inte att pr\u00f6va om ett lagvalsavtal som l\u00e4mnats in \u00e4r r\u00e4ttsligt bindande mellan makarna eller vilken verkan handlingen har.",
    "G\u00f6r s\u00e5 h\u00e4r f\u00f6r att registrera ett\u00a0lagvalsavtal hos Skatteverket: Se till att skriva i ans\u00f6kan vem Skatteverket ska skicka originalet till efter registrering.",
    "L\u00e4mna g\u00e4rna kontaktuppgifter om Skatteverket beh\u00f6ver komma i kontakt med dig.",
    "Om du inte har m\u00f6jlighet att betala avgiften med bankgiro, eller i vissa fall med Swish, kan vi hj\u00e4lpa dig med betalningen i receptionen p\u00e5 Skatteverkets kontor i G\u00f6teborg, Malm\u00f6 och Sundbyberg."
]