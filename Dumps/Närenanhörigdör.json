[
    "H\u00e4r har vi samlat information f\u00f6r dig som har mist en n\u00e4rst\u00e5ende.",
    "Du hittar bland annat information om d\u00f6dsfalls\u00adintyg, boupp\u00adteckning och hur du deklarerar\u00a0f\u00f6r ett d\u00f6dsbo.",
    "Om du har mist en n\u00e4rst\u00e5ende, till exempel maka, make, partner eller den andra f\u00f6r\u00e4ldern till ditt barn, beh\u00f6ver du ofta ha kontakt med oss p\u00e5\u00a0Skatteverket\u00a0i n\u00e5gon form.",
    "Vissa aktiviteter beh\u00f6ver du g\u00f6ra samma \u00e5r som d\u00f6dsfallet intr\u00e4ffar.",
    "Andra aktiviteter ska g\u00f6ras \u00e5ret eller \u00e5ren d\u00e4rp\u00e5.",
    "Bes\u00f6k g\u00e4rna webbplatsen efterlevandeguiden.se.",
    "D\u00e4r finns samlad information fr\u00e5n F\u00f6rs\u00e4kringskassan, Pensionsmyndigheten och Skatteverket om vad du beh\u00f6ver t\u00e4nka p\u00e5 n\u00e4r en anh\u00f6rig d\u00f6r.",
    "Du kan g\u00f6ra\u00a0bouppteckningen privat eller genom att anlita professionell hj\u00e4lp."
]