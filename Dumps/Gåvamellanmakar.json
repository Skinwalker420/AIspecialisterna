[
    "Ni som \u00e4r gifta kan ge varandra g\u00e5vor som vilka andra personer som helst.",
    "Ibland kan det dock vara sv\u00e5rt att uppfylla de formella krav som st\u00e4lls f\u00f6r att g\u00e5van ska bli juridiskt giltig.",
    "D\u00e5 kan det vara bra om ni registrerar g\u00e5van hos Skatteverket.",
    "I Skatteverkets kontroll ing\u00e5r inte att pr\u00f6va om ett g\u00e5vobrev som l\u00e4mnats in \u00e4r r\u00e4ttsligt bindande mellan makarna eller vilken verkan handlingen har.",
    "En annan orsak att registrera en g\u00e5va \u00e4r att den ska bli giltig i f\u00f6rh\u00e5llande till givarens borgen\u00e4rer (l\u00e5ngivare).",
    "N\u00e4r du ska ge bort en del av din fastighet till din make eller maka ska g\u00e5vohandlingen vara registrerad hos Skatteverket innan du skickar din ans\u00f6kan om lagfart till Lantm\u00e4teriet.",
    "G\u00e5vogivarens namnteckning ska vara bevittnad av tv\u00e5 personer f\u00f6r att den registrerade handlingen ska godk\u00e4nnas av Lantm\u00e4teriet.",
    "L\u00e4s mer om g\u00e5vor i form av fastigheter med mera p\u00e5 Lantm\u00e4teriets webbplats: Du som vill ge bort en g\u00e5va till din make g\u00f6r s\u00e5 h\u00e4r f\u00f6r att registrera den hos Skatteverket: Se till att skriva i ans\u00f6kan vem Skatteverket ska skicka originalet till efter registrering.",
    "L\u00e4mna g\u00e4rna kontaktuppgifter om Skatteverket beh\u00f6ver komma i kontakt med dig.",
    "Efter att ha beslutat om registrering l\u00e4gger vi in en kopia av g\u00e5vohandlingen i \u00e4ktenskapsregistret.",
    "D\u00e4refter kung\u00f6r (annonserar) vi den i Post- och inrikes tidningar.",
    "En tidsfrist b\u00f6rjar ocks\u00e5 l\u00f6pa.",
    "Under tidsfristen kan f\u00f6retag eller personer som du har skulder till under vissa f\u00f6ruts\u00e4ttningar beg\u00e4ra att g\u00e5van i st\u00e4llet kommer dina eventuella fordrings\u00e4gare till del, det vill s\u00e4ga dem du \u00e4r skyldig pengar.",
    "Om du inte har m\u00f6jlighet att betala avgiften med bankgiro, eller i vissa fall med Swish, kan vi hj\u00e4lpa dig med betalningen i receptionen p\u00e5 Skatteverkets kontor i G\u00f6teborg, Malm\u00f6 och Sundbyberg."
]