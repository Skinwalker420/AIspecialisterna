[
    "Du kan meddela Skatteverket om n\u00e5gon \u00e4r felaktigt folkbokf\u00f6rd p\u00e5 din egen adress.",
    "Med tj\u00e4nsten Visa folkbokf\u00f6rda p\u00e5 samma adress kan du g\u00f6ra det h\u00e4r: L\u00e4mna s\u00e5 mycket information som du kan eftersom det hj\u00e4lper oss att snabbare r\u00e4tta felet.",
    "Du beh\u00f6ver inte veta personnumret p\u00e5 den person som \u00e4r felaktigt folkbokf\u00f6rd p\u00e5 din adress n\u00e4r du anv\u00e4nder den h\u00e4r tj\u00e4nsten.",
    "Genom att du anv\u00e4nder tj\u00e4nsten kan vi snabbt identifiera och \u00e5tg\u00e4rda ett eventuellt fel.",
    "F\u00f6r att anv\u00e4nda denna tj\u00e4nst beh\u00f6ver du vara folkbokf\u00f6rd i Sverige, \u00f6ver 18 \u00e5r och ha en e-legitimation.",
    "Om du inte har n\u00e5gon e-legitimation kan du anv\u00e4nda den oinloggade tj\u00e4nsten Meddela felaktig folkbokf\u00f6ring.",
    "I tj\u00e4nsten Visa folkbokf\u00f6rda p\u00e5 samma adress kan du se vilka personer som \u00e4r folkbokf\u00f6rda p\u00e5 din egen adress och meddela oss om n\u00e5got \u00e4r fel.",
    "Med tj\u00e4nsten Meddela felaktig folkbokf\u00f6ring kan du meddela oss att n\u00e5gon \u00e4r felaktigt folkbokf\u00f6rd p\u00e5 en annan adress \u00e4n din folkbokf\u00f6ringsadress.",
    "N\u00e4r du har meddelat Skatteverket om att en person \u00e4r felaktigt folkbokf\u00f6rd g\u00f6r vi en bed\u00f6mning av informationen.",
    "Vi prioriterar fel som inneb\u00e4r besv\u00e4r f\u00f6r dig eller som orsakar skada i samh\u00e4llet h\u00f6gst.",
    "F\u00f6r att vi ska kunna fatta ett snabbt beslut om att en person inte l\u00e4ngre ska vara folkbokf\u00f6rd p\u00e5 din adress, kr\u00e4vs tv\u00e5 saker: Vi kan ofta konstatera snabbt om kraven \u00e4r uppfyllda.",
    "Ibland beh\u00f6ver vi kontakta dig eller den person som meddelandet avser f\u00f6r att f\u00e5 veta mer.",
    "\u00c4ven om det \u00e4r ett fel som vi inte har m\u00f6jlighet att prioritera skickar vi en p\u00e5minnelse till personen som kan vara folkbokf\u00f6rd p\u00e5 fel adress, s\u00e5 att han eller hon sj\u00e4lv kan r\u00e4tta uppgiften.",
    "Vi kontaktar alla som vi har m\u00f6jlighet att n\u00e5, antingen genom att hen \u00e4r ansluten till digital brevl\u00e5da, eller om vi har f\u00e5tt information om en ny adress.",
    "Vi sparar alla uppgifter som du skickar till Skatteverket, och om du har ny information kan du alltid komplettera dina uppgifter.",
    "Det kan till exempel vara en persons nya adress eller kontaktuppgifter, eller hur felet p\u00e5verkar dig eller samh\u00e4llet.",
    "S\u00e5 h\u00e4r g\u00f6r du f\u00f6r att komplettera ditt \u00e4rende med nya uppgifter: Det allra vanligaste \u00e4r att personen som \u00e4r felaktigt folkbokf\u00f6rd har missat att g\u00f6ra en flyttanm\u00e4lan.",
    "M\u00e5nga fel r\u00e4ttas \u00f6ver tid genom att personen sj\u00e4lv uppt\u00e4cker felet och g\u00f6r en flyttanm\u00e4lan.",
    "Om du har m\u00f6jlighet kan du kontakta personen och p\u00e5minna om att g\u00f6ra en flyttanm\u00e4lan.",
    "Om du f\u00e5r post till en person som \u00e4r felaktigt folkbokf\u00f6rd p\u00e5 din adress ska du skicka tillbaka posten till avs\u00e4ndaren.",
    "Skriv p\u00e5 kuvertet att mottagaren inte bor p\u00e5 adressen.",
    "Du beh\u00f6ver inte anv\u00e4nda frim\u00e4rke.",
    "Handl\u00e4ggningstiden f\u00f6r att utreda felaktig folkbokf\u00f6ring varierar beroende p\u00e5 den prioritering som vi beh\u00f6ver g\u00f6ra.",
    "Det \u00e4r den person som anm\u00e4lan g\u00e4ller som vi normalt har fortsatt kommunikation med i \u00e4rendet.",
    "I tj\u00e4nsten Visa folkbokf\u00f6rda p\u00e5 samma adress kan du se om personen du meddelat oss kring fortfarande \u00e4r folkbokf\u00f6rd p\u00e5 din folkbokf\u00f6ringsadress eller inte."
]