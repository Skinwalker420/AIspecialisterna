[
    "De grundl\u00e4ggande reglerna om folkbokf\u00f6ring g\u00e4ller \u00e4ven f\u00f6r dig som studerar.",
    "Grundregeln \u00e4r att du ska vara folkbokf\u00f6rd d\u00e4r du bor, det vill s\u00e4ga d\u00e4r du sover flest n\u00e4tter, men det finns undantag.",
    "Anv\u00e4nd v\u00e5r tj\u00e4nst f\u00f6r att g\u00f6ra flyttanm\u00e4lan snabbt och enkelt.",
    "Du beh\u00f6ver bara ha en e-legitimation, till exempel mobilt bank-id.",
    "Du ska g\u00f6ra en flyttanm\u00e4lan om du ska flytta till en annan ort f\u00f6r att studera p\u00e5 universitet eller h\u00f6gskola.",
    "D\u00e5 ska du som regel vara folkbokf\u00f6rd p\u00e5 den orten.",
    "Om du planerar att studera utomlands ett \u00e5r eller mer ska du anm\u00e4la till Skatteverket att du ska flytta fr\u00e5n Sverige.",
    "Detsamma g\u00e4ller om du f\u00f6rst planerat att stanna kortare tid men sedan f\u00f6rl\u00e4nger vistelsen till ett \u00e5r eller mer.",
    "R\u00e4kna in skolloven i tiden du studerar utomlands, \u00e4ven om du reser hem till Sverige d\u00e5.",
    "Du anm\u00e4ler flyttning fr\u00e5n Sverige med en blankett: Om du flyttar till ett annat nordiskt land f\u00f6r att studera kan du bli folkbokf\u00f6rd i det landet.",
    "Det beror p\u00e5 vilka best\u00e4mmelser som g\u00e4ller i det aktuella landet.",
    "Om du blir folkbokf\u00f6rd i det andra nordiska landet kommer du inte l\u00e4ngre att vara folkbokf\u00f6rd i Sverige, fr\u00e5n och med det datum som du blir folkbokf\u00f6rd i det andra landet.",
    "Det finns olika saker som du beh\u00f6ver g\u00f6ra i samband med att du anm\u00e4ler flytt till Sverige, beroende p\u00e5 om du har uppeh\u00e5llstillst\u00e5nd f\u00f6r studier eller om du har uppeh\u00e5llsr\u00e4tt.",
    "Du som \u00e4r internationell student och flyttar ifr\u00e5n Sverige efter avslutade studier ska anm\u00e4la det till Skatteverket.",
    "Du anm\u00e4ler flyttning fr\u00e5n Sverige med en blankett: Du som flyttar inom Sverige efter avslutade studier ska anm\u00e4la det till Skatteverket.",
    "Om du har e-legitimation som Skatteverket godtar s\u00e5 anv\u00e4nder du e-tj\u00e4nsten Flyttanm\u00e4lan.",
    "Anv\u00e4nd blankett om du inte har n\u00e5gon e-legitimation.",
    "Du kan beh\u00f6va g\u00f6ra en flyttanm\u00e4lan om du ska flytta in p\u00e5 internat.",
    "Om du har tillg\u00e5ng till fler boenden och kommer att tillbringa minst en natt per vecka p\u00e5 en annan fastighet kan du ha dubbel bos\u00e4ttning.",
    "Om du ska bo p\u00e5 internat mindre \u00e4n ett \u00e5r och d\u00e4refter flytta tillbaka till den tidigare bostaden ska du inte \u00e4ndra din folkbokf\u00f6ring.",
    "Du ska vara folkbokf\u00f6rd hos dina f\u00f6r\u00e4ldrar om du \u00e4r under 18 \u00e5r och p\u00e5 grund av dina studier m\u00e5ste bo i en annan bostad \u00e4n dina f\u00f6r\u00e4ldrar.",
    "Det g\u00e4ller s\u00e5 l\u00e4nge du forts\u00e4tter dina studier i grundskolan, gymnasieskolan eller motsvarande utbildning som du har p\u00e5b\u00f6rjat innan du har fyllt 18 \u00e5r.",
    "Det g\u00e4ller dock l\u00e4ngst till och med din 21-\u00e5rsdag.",
    "Om du \u00e4ven bor kvar i din tidigare bostad, till exempel en g\u00e5ng i veckan, s\u00e5 kallas det dubbel bos\u00e4ttning.",
    "Dubbel bos\u00e4ttning inneb\u00e4r att du bor i flera bost\u00e4der och att du bor i var och en av dem minst en sjundedel av din tid.",
    "Du kan bara vara folkbokf\u00f6rd p\u00e5 en adress, och n\u00e4r Skatteverket g\u00f6r en bed\u00f6mning av var du ska vara folkbokf\u00f6rd s\u00e5 tittar vi p\u00e5 hela din livssituation.",
    "Vi tittar p\u00e5 bland annat de h\u00e4r sakerna:"
]