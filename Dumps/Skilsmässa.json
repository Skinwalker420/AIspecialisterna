[
    "F\u00f6r att skilja dig v\u00e4nder du dig till tingsr\u00e4tten.",
    "N\u00e4r tingsr\u00e4tten har beslutat om skilsm\u00e4ssan skickar den ett meddelande om det till Skatteverket.",
    "Om du vill skilja dig ska du ans\u00f6ka om det hos tingsr\u00e4tten d\u00e4r du bor.",
    "Ans\u00f6kan kan vara gemensam eller enskild.",
    "Ibland vill tingsr\u00e4tten att du bifogar personbeviset Skilsm\u00e4ssa till din ans\u00f6kan.",
    "N\u00e4r tingsr\u00e4tten har fattat beslut om skilsm\u00e4ssa och beslutet inte l\u00e4ngre g\u00e5r att \u00f6verklaga (har f\u00e5tt laga kraft) kommer tingsr\u00e4tten att informera Skatteverket om det.",
    "Du beh\u00f6ver allts\u00e5 inte sj\u00e4lv kontakta Skatteverket n\u00e4r du har skilt dig i Sverige.",
    "N\u00e4r du har skilt dig i ett annat land \u00e4n Sverige f\u00e5r Skatteverket oftast ingen automatisk information om det.",
    "Du beh\u00f6ver d\u00e4rf\u00f6r sj\u00e4lv informera Skatteverket om att du \u00e4r skild.",
    "Det kan du g\u00f6ra genom att skicka in ett brev eller bes\u00f6ka ett servicekontor.",
    "Du beh\u00f6ver l\u00e4mna uppgift om Till brevet \u00e4r det bra om du bifogar en kopia av ett intyg om skilsm\u00e4ssan.",
    "Om det \u00e4r n\u00e5got som saknas kommer Skatteverket att kontakta dig.",
    "N\u00e4r Skatteverket har tagit beslut kommer du att f\u00e5 information om det.",
    "Skicka brevet hit: SkatteverketFolkbokf\u00f6ringen205 30 Malm\u00f6 Det tar olika l\u00e5ng tid innan ditt \u00e4rende tilldelas en handl\u00e4ggare beroende p\u00e5 vilket folkbokf\u00f6rings\u00e4rende som du vill ha hj\u00e4lp med.",
    "Handl\u00e4ggningstiden \u00e4r olika beroende p\u00e5 om ytterligare utredning eller komplettering beh\u00f6vs f\u00f6r ditt \u00e4rende.",
    "Vi behandlar \u00e4renden i den ordning de kommer in till oss och ger ingen f\u00f6rtur.",
    "Om du har skilt dig i Sverige tar det cirka tv\u00e5 veckor innan \u00e4rendet f\u00e5r en handl\u00e4ggare.",
    "Om du har skilt dig eller om din partner har avlidit i ett annat land \u00e4n Sverige tar det cirka tv\u00e5 m\u00e5nader innan ditt \u00e4rende f\u00e5r en handl\u00e4ggare."
]